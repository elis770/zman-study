[
  {
    "day": 1,
    "title": "א ניסן ר\"ח ה'תש\"ג",
    "text": "א ניסן ר\"ח ה'תש\"ג\n\nיום שלישי\nכל החדש אין אומרים תחנון.\nאחר אמירת הנשיא אומרים יהי רצון הנדפס בסידור \"תורה - אור\", וגם כהנים ולויים אומרים אותו.\nשיעורים: חומש: תזריע, שלישי עם פירש\"י.\nתהלים: א- ט\nתניא: אך מי... -נג- לי\"ח.\n\nאאמו\"ר [הרש\"ב] ציוה לגיסו הרמ\"ה [הר' משה הורנשטיין] הכהן לאמר ה\"יהי רצון\" שאחר ה\"נשיא\", ואמר לו כי אפילו כהן ולוי [שהינו ודאי משבט לוי] צריך לאומרו, [אף שמוזכר שם \"ואם אני משבט (פלוני)..\" - המשתנה בכל יום ומתייחס לשבטו של הנשיא של אותו יום -] כי זה שייך לעיבור [=נשמה משבט אחר המתעברת בנשמתו]."
  },
  {
    "day": 2,
    "title": "ב ניסן\nיום רביעי ה'תש\"ג",
    "text": "ב ניסן\nיום רביעי ה'תש\"ג\n\nשיעורים:\nחומש: תזריע, רביעי עם פירש\"י.\nתהלים: י-יז.\nתניא: והנה שכר... -106- קדם ה'.\n\nהילולא של כ\"ק אאמו\"ר [הרש\"ב] נסתלק אור ליום א. ב ניסן שנת תר\"ף בראסטאב. ושם מנוחתו כבוד [=קבורתו].\nמאמר הראשון אשר אמרו ברבים, אחרי הסתלקות אביו : ביום השני של חג הסוכות תרמ\"ג, ומתחיל \"כתר יתנו לך כו'\". מאמר - ברבים - האחרון בהיותו בעלמא דין [=עולם הזה] : בסעודת פורים תר\"ף, ומתחיל \"ראשית גוים עמלק גו' קץ שם לחושך\"."
  },
  {
    "day": 3,
    "title": "ג ניסן\nיום חמישי ה'תש\"ג",
    "text": "ג ניסן\nיום חמישי ה'תש\"ג\n\nשיעורים:\nחומש: תזריע, חמישי עם פירש\"י.\nתהלים: יח - כב.\nתניא: והיינו אפילו... -106- כמ\"ש לקמן,\n\nמשיעורי [התורה הקבועים של] אאמו\"ר [הרש\"ב] : בכל יום פרשה חומש עם פירש\"י. אמירת תנ\"ך בעל- פה : קאפ'[=פרק] אחד מתורה וכן מנביאים וכן מכתובים. פרק אחד משניות, שיעור גמרא לעיוני ב' דפים לשבוע, שיעור למיגרס [=ללא עיון והתעמקות מיוחדים] ד' דפים ליום, שיעור בירושלמי. גם שיעור - לא בכל יום - בפוסקים. במשך השנה היה מסיים כל המדרש - רבה : לווה [=משאיר 'חוב'] בסדרות [=פרשות] הארוכות ופורע [=משלים החובות..] בקצרות."
  },
  {
    "day": 4,
    "title": "ד ניסן\nיום ששי ה'תש\"ג",
    "text": "ד ניסן\nיום ששי ה'תש\"ג\n\nשיעורים: חומש: תזריע, ששי עפ פירש\"י.\nתהלים: כג- כח.\nתניא: וכשעוסק... כמ\"ש בזהר.\n\nעבודת בעלי עסקים מתחלקת לשני סעיפים עיקריים:\nא) העבודה עם עצמו. בעת עסקו ממש בשעה הפנויה, בישבו בחנות וכדומה, ילמוד משנה משניות, פרק תניא, ויהיו לו איזה דברי תורה, כמו חומש, משניות, תהלים ותניא, שיהיה בקי בהם בעל - פה, למען שיוכל לחזור עליהם בהלכו ברחוב, בשוק וכדומה,\nב) העבודה עם זולתו, בעת הדיבור בעניני עסק יסבב הדיבור לספר איזה סיפור תוכני, ולמצוא עליה וסיבה לעורר על דבר לימוד וכיוצא בזה."
  },
  {
    "day": 5,
    "title": "ה ניסן\nשבת ה'תש\"ג",
    "text": "ה ניסן\nשבת ה'תש\"ג\n\nשיעורים: חומש: תזריע שביעי עם פירש,י.\nתהלים: כט- לד.\nתניא: פרק מ. אך... -נה- באריכות.\n\nב'רצה' דברכת המזון אומרים \"בעל הישועות\" - בית דגושה, ו\"ובעל הנחמות\" - בית רפויה.\n\nאאזמו\"ר [המהר\"ש] אמר במרז\"ל \"לא מקומו של אדם מכבדו, אלא אדם מכבד את מקומו\", כבוד יש בו שני פירושים: לשון כבדא כמארז\"ל \"כבד לב פרעה - שנעשה לבו ככבד\" \" ולשון כבוד, גילוי אור מקיף נעלה וזהו : \"לא מקומו של אדם מכבדו\" - כלומר מקררו, אלא 'אדם מכבד את מקומו', שניתן ו כח ועוז להאיר את מקומו באור תורה ועבודה, כשם דבירידת הנשמה בגוף משביעים אתו תהא צדיק, דשבועה זו הוא ענין השובע בכוחות נעלים שתוכל להשלים כוונת ירידתה, הנה כן הוא בכל אדם ואדם מקום שהוא."
  },
  {
    "day": 6,
    "title": "ו ניסן\nיום ראשון ה'תש\"ג",
    "text": "ו ניסן\nיום ראשון ה'תש\"ג\n\nשיעורים: חומש: מצורע פרשה ראשונה עם פירש\"י.\nתהלים: לה- לח.\nתניא: הגהה (ושם...-110- רצון זו).\n\nהנסיון הראה, אשר כשממעטים בחקירות, ועובדים בסדר ובתוקף, ע\"פ הנעימות של תורה, ימין מקרבת ושמאל דוחה, אזי פועלים בודאי, ובפרט בענינים העקריים מעיקרי הדת."
  },
  {
    "day": 7,
    "title": "ז ניסן\nיום שני ה'תש\"ג",
    "text": "ז ניסן\nיום שני ה'תש\"ג\n\nשיעורים: חומש: מצורע, שני עם פירש\"י.\nתהלים: לט- מג.\nתניא: ובזה יובן... -110- בר\"מ.\n\nנוסח ויהי בנסוע: וכרצון כל עמך בית ישראל.\nכינוי משפחה של רבינו הזקן : ברוכאוויטש.\nכינוי משפחה של בנו אדמו\"ר האמצעי: שניאורי.\nכינוי משפחה של ה\"צמח צדק,\" שניאורסאהן."
  },
  {
    "day": 8,
    "title": "ח ניסן\nיום שלישי ה'תש\"ג",
    "text": "ח ניסן\nיום שלישי ה'תש\"ג\n\nשיעורים: חומש: מצורע, עם פירש\"י.\nתהלים: מד- מח.\nתניא: כי כמו... -נו- בפע\"ח.\n\nכל נשמה יש לה עבודה פרטית במוחין ומדות כפי טבעה וענינה, וכתיב \"מאויבי תחכמני\", מההטיות הרעות שמרגיש במדותיו הטבעיות, מזה מתחכם ויודע איך לכלכל תיקון מדותיו ושעבוד הכוחות שלו בעבודת השי\"ת."
  },
  {
    "day": 9,
    "title": "ט ניסן\nיום רביעי ה'תש\"ג",
    "text": "ט ניסן\nיום רביעי ה'תש\"ג\n\nשיעורים: חומש: מצורע, רביעי עם פירש\"י.\nתהלים: מט-נד.\nתניא: והנה אף דדחילו... באריכות.\n\nהעושר היהודי אינו בבתים וממון; העושר היהודי הנצחי הוא כשאנו יהודים שומרי תורה ומצוות, ומביאים לעולם בנים וצאצאים שומרי תורה ומצוות."
  },
  {
    "day": 10,
    "title": "י ניסן\nיום חמישי ה'תש\"ג",
    "text": "י ניסן\nיום חמישי ה'תש\"ג\n\nשיעורים: חומש: מצורע, חמישי עם פירש\"י.\nתהלים: נה-נט.\nתניא: פרק מא. ברם... עבודת עבד.\n\nבדבר התעמולה בענין טהרת המשפחה במושבו, יתבונן בזה: אילו יצוייר, אשר ה' אנה לידו להציל מושב יהודים מכליון, ר\"ל, הנה בטח היה מוסר נפשו על זה, והיה מהלל ומשבח את השי\"ת, על גודל החסד לזכותו בזכות גדול כזה, כן, ויותר מכן, היא תעמולה זו, שהיא מצלת נפשות ממש."
  },
  {
    "day": 11,
    "title": "יא ניסן\nיום ששי ה'תש\"ג",
    "text": "יא ניסן\nיום ששי ה'תש\"ג\n\nשיעורים: חומש: מצורע, ששי עם פירש\"י.\nתהלים: ס-סה.\nתניא: והנה ה'... -112- ותפילין.\n\nביום ההולדת על האדם להתבודד, ולהעלות זכרונויתיו ולהתבונן בהם, הצריכים תיקון ותשובה - ישוב ויתקנם."
  },
  {
    "day": 12,
    "title": "יב ניסן\nשבת הגדול ה'תש\"ג",
    "text": "יב ניסן\nשבת הגדול ה'תש\"ג\n\nהפטורה: וארבע אנשים, במנחה : עבדים היינו.\n\nשיעורים: חומש: מצורע, שביעי עם פירש\"י.\nתהלים: סו-סח.\nתניא: וגם יתבונן... -112- והמוח כו'.\n\nמזמן יציאת מצרים נקראו בני ישראל - צבאות ה'. ההפרש בין עבדים - שנקראו כן בנ\"י - וצבאות, הוא : עבד עושה עבודת רבו - ובזה כמה דרגות : נוקב מרגליות, עושה שאר מלאכות, עושה מלאכות פשוטות - ויש בזה יגיעה ועמל רב, אבל אין זה ענין של מסירות נפש, 'צבא' הם עבדים שעובדים ביגיעה רבה ועמל ובמסירות נפש, הן במלחמת הגנה והן במלחמת תנופה, ועומדים על משמרתם בתכלית התוקף מבלי התפעל מהמנגד ושונא, ועבודתם זו אינה ענין של השגה, כי הם מתנהגים ע\"פ הוראת מצביאם, והנה נשמות ישראל במצרים היו בתכלית השפלות בעינויים קשים ומרים, ועם זה לא שינו שמם ולשונם ולבושיהם, ועמדו על משמרתם בתכלית החוזק, כי ידעו שהקב\"ה הבטיח לגאול אותם, והמתנהג כזה במצב זה - הוא מצבא ה', דה' עוזרו בדרך מלמעלה מן הטבע בטבע."
  },
  {
    "day": 13,
    "title": "יג ניסן\nיום ראשון ה'תש\"ג",
    "text": "יג ניסן\nיום ראשון ה'תש\"ג\n\nשיעורים: חומש: אחרי מות, פרשה ראשונה עם פירש,י.\nתהלים: סט- עא.\nתניא: ובעטיפת ציצית... -נז- לאדונו ומלכו.\n\nהילולא של כ\"ק ה\"צמח צדק\". נסתלק שנת תרכ\"ו בליובאוויטש, ושם מנוחתו כבוד [=קבורתו].\nמספורי אאזמו\"ר [המהר\"ש]: הצ\"צ התחיל לכתוב נגלה ודא\"ח [=דברי אלוקים חיים, חסידות] בהיותו בן שתים עשרה שנה."
  },
  {
    "day": 14,
    "title": "יד ניסן\nיום שני ה'תש\"ג",
    "text": "יד ניסן\nיום שני ה'תש\"ג\n\nבדיקת חמץ אחר תפלת ערבית\nשיעורים: חומש: אחרי מות, שני עם פירש\"י.\nתהלים: עב- עו.\nתניא: משא\"כ...-נז- ליודעים.\n\nבבית רבינו נוהגים שלא לעשות את הרב למורשה, אלא למכור לו את החמץ ובערב קבלן.\nבאפיית השמורה ערב פסח אחר חצות, היה אאמו\"ר [הרש\"ב] נוכח, ואומר גם- כן \"הלל\", והיה מפסיק - גם באמצע פרק - להורות בהנוגע להלישה, אפיה וכהאי גוונא [=וכדומה]."
  },
  {
    "day": 15,
    "title": "טו ניסן, א דחג המצות\nיום שלישי ה'תש\"ג",
    "text": "טו ניסן, א דחג המצות\nיום שלישי ה'תש\"ג\n\nלמרור וחזרת - הן חריין [=חזרת] והן סאלאט [=חסה]. קידוש בעמידה. הא לחמא -ה[אות] \"הא\" בצירי. בברכת אכילת מרור מכוונים גם על מרור שבכורך:\n\nשיעורים: חומש: אחרי מות, שלישי עם פירש\"י.\nתהלים: עז- עח.\nתניא: והנה... -114- ולבושיהן כנ\"ל\n\nבסדר הראשון היה אאמו\"ר [הרש\"ב] מקצר בכדי לאכול האפיקומן לפני חצות, אבל בשני היה מאריך. מתחיל לפני שעה ט וגומרו בשעה ג-ד אחר חצות, והיה מאריך בביאור ההגדה,\nאדמו\"ר הזקן אמר: [המצה היא] מיכלא דמיהמנותא [=\"מאכל האמונה\"] - לילה הראשון, מיכלא דאסותא [=\"מאכל הרפואה\"] לילה השני. כאשר הרפואה מביאה [=גוררת] את האמונה, בכך שאומר \"תודה לך הבורא על רפואתי\" - הרי היה הוא חולה: אך כשהאמונה מביאה את הרפואה - אין כאן חולי מלכתחילה"
  },
  {
    "day": 16,
    "title": "טז ניסן, ב דחהמ\"צ [בחו\"ל], אחד לעומר\nיום רביעי ה'תש\"ג",
    "text": "טז ניסן, ב דחהמ\"צ [בחו\"ל], אחד לעומר\nיום רביעי ה'תש\"ג\n\nליל ב' דחג - המצות - קראית שמע - שעל המטה כמו בכל יום- טוב.\n\nשיעורים: חומש: אחרי מות, רביעי עם פירש\"י.\nתהלים: עט- פב.\nתניא: אך אמנם... -114- אתה וכה\"ג.\n\nגם מי שאין לו אב, ר\"ל אומר לפני 'מה נשתנה': \"טאטע איך וועל בא דיר פרעגן פיר קשיות\" [=אבא, אשאל אותך ארבע קושיות\"]. וסמוכות [=כעין ראיה] לזה, שגם מי שאין לו אב ואם, רחמנא ליצלן, צריך לומר בברכת המזון\" הרחמן הוא יברך את אבי מורי כו' אמי מורתי כו'"
  },
  {
    "day": 17,
    "title": "יז ניסן. שני לעומר\nיום חמישי ה'תש\"ג",
    "text": "יז ניסן. שני לעומר\nיום חמישי ה'תש\"ג\n\nשיעורים: חומש: אחרי מות, חמישי עם פירש\"י.\nתהלים: פג- פז.\nתניא: והנה בהכנה... -114- כנודע.\n\n[מההגדה: \"וכל המרבה לספר ביציאת מצרים] הרי זה משובח\" - 'זה', מורה על מדריגה דקדושה, \"הנה אלקינו זה\" : ו'כל המרבה כו' - 'זה' שלו הוא משובח."
  },
  {
    "day": 18,
    "title": "יח ניסן, שלשה לעומר\nיום ששי ה'תש\"ג",
    "text": "יח ניסן, שלשה לעומר\nיום ששי ה'תש\"ג\n\nשיעורים: חומש: אחרי מות, ששי עם פירש\"י.\nתהלים: פח - פט.\nתניא: והנה כל... וכו' כנ\"ל.\n\nבמנחה אין אומרים הודו, אבל אומרים פתח אליהו.\nשנת תר\"ח אמר ה\"צמח צדק\" מאמר על הפסוק \"אם כסף תלוה גןו'\", כסף הוא הנשמה, על- שם שהיא תמיד בכוסף [=בכיסופין] ותשוקה לעלות למעלה, וכדכתיב \"רוח האדם היא העולה למעלה\" - \"האדם\" הם נשמות ישראל, \"אתם קרויים אדם\" - והנשמה נתונה בהלואה להאדם, וכתיב \"ימים יוצרו גו'\", דיש מספר קבוע כו', ו[כש] חסר יומא חדא - חסר לבושא חדא."
  },
  {
    "day": 19,
    "title": "יט ניסן, ארבעה לעומר\nשבת ה'תש\"ג",
    "text": "יט ניסן, ארבעה לעומר\nשבת ה'תש\"ג\n\nגם בשמחה ובצהלה.\nשלום עליכם, אשת חיל, מזמור לדוד, דא היא סעודתא, ויתן לך - אומרים - בלחש.\n\nשיעורים: חומש: אחרי מות, שביעי עם פירש\"י.\nתהלים: צ- צו.\nתניא: פרק מב. והנה... -118- ידע וגו'.\n\nפעם פירש אאמו\"ר [הרש\"ב] : מה נשתנה הלילה - גלות שנמשל ללילה - הזה - האחרון - מכל הלילות - גלויות שקדמוהו.\nשבכל הלילות אין אנו מטבילין - לשון מרוק, נקיון וטהרה - אפילו פעם אחת - לא נגמר המירוק בהם, כי הרי היה אחריהם עוד גלות- הלילה הזה שתי פעמים - מירוק גוף וגילוי הנפש.\nשבכל הלילות אנו אוכלין חמץ או מצה - היינו כי גם אחר הגלות, העבודה היא מצד נפש האלוקית, מצה ביטול, ומצד נפש הבהמית, חמץ ישות. - הלילה הזה - אחר גלות האחרון - כולו מצה - שיועבר רוח הטומאה.\nשבכל הלילות אנו אוכלין שאר ירקות - [ על פי מאמר רז\"ל\"] \"כל המקנא פניו מוריקות\" ובכל הגלויות הרבה בחי' בקנאה: קנאת סופרים והדומה - הלילה הזה - אחר גלות האחרון - כולו מרור - קנאה היותר גדולה, ע\"ד מרז\"ל \"כל צדיק נכוה מחופתו של חבירו\".\nשבכל הלילות אנו אוכלין בין יושבין בין מסובין - כל הגילויים שעל ידי הגלויות - 'אוכלין' - בחי' התענוג, ויש התפשטות התענוג ותענוג העצמי ויש מי שמגיע בעבודתו להתפשטות התענוג ויש לתענוג העצמי - הלילה הזה - אחר גלות האחרון - כולנו מוסבין - שכל ישראל יגיעו לבחי' תענוג העצמי."
  },
  {
    "day": 20,
    "title": "כ ניסן, חמשה לעומר\nיום ראשון ה'תש\"ג",
    "text": "כ ניסן, חמשה לעומר\nיום ראשון ה'תש\"ג\n\nשיעורים: חומש: אחרי מות, פרשה ראשונה עם פירש\"י.\nתהלים: צז-קג.\nתניא: וכח... -118- כמ\"ש שם.\n\nפעם נכנס כ\"ק הר' חיים אברהם (בן רבינו הזקן) אל אדמו\"ר האמצעי בחג הפסח לאמר גוט יום טוב [\"חג שמח\"]. וסיפר אז - הרח\"א - שרבינו הזקן אמר : בפסח אין האחד מכבד את זולתו באכילה ושתיה, אך ליטול ביוזמה עצמית - מותר."
  },
  {
    "day": 21,
    "title": "כא ניסן, שביעי של פסח, ששה לעומר\nיום שני ה'תש\"ג",
    "text": "כא ניסן, שביעי של פסח, ששה לעומר\nיום שני ה'תש\"ג\n\nבעת קראת השירה - עומדים.\n\nשיעורים: חומש: אחרי מות, שני עם פירש\"י.\nתהלים: קד-קה.\nתניא: והשנית... -ס- שומעת כו'.\n\nבליובאוויטש היו נעורים בשביעי של פסח, וגם בשבועות והושענא רבה. מאז היותי בגיל תשע, לא נשכבתי לישון בשביעי של פסח - יש ללמוד כל הלילה."
  },
  {
    "day": 22,
    "title": "כב ניסן, אחרון של פסח [בחו\"ל], שבעה לעומר\nיום שלישי ה'תש\"ג",
    "text": "כב ניסן, אחרון של פסח [בחו\"ל], שבעה לעומר\nיום שלישי ה'תש\"ג\n\nשיעורים: חומש: אחרי מות, שלישי עם פירש\"י.\nתהלים: קו- קז.\nתניא: וגם... -120- כנ\"ל פ\"ב.\n\nביום מהדרים: לקדש, אח\"כ מתפללים תפלת המנחה, ואחר - זה סעודת יום-טוב.\nהבעל-שם-טוב היה אוכל ג' סעודות באחש\"פ [=אחרון-של-פסח].\nסעודת אחרון של פסח היתה נקראת - אצל הבעש\"ט - \"סעודת משיח\". \"סעודת משיח\" היא באחש\"פ, כי באחש\"פ מאיר גילוי הארת המשיח.\nבשנת תרס\"ו התחיל הסדר, אשר תלמידי תומכי תמימים יאכלו יחד בחג הפסח בהיכל הלימוד והיו אז ש\"י [=310] תלמידים וח\"י [=18] שולחנות, סעודת אחש\"פ אכל אאמו\"ר [הרש\"ב] ביד עם התלמידים, וציווה לתת לכל תלמיד ד' כוסות, ואמר אז : זוהי סעודת משיח."
  },
  {
    "day": 23,
    "title": "כג ניסן, אסרו - חג [בחו\"ל], שמונה לעומר\nיום רביעי ה'תש\"ג",
    "text": "כג ניסן, אסרו - חג [בחו\"ל], שמונה לעומר\nיום רביעי ה'תש\"ג\n\nשיעורים: חומש: אחרי מות, רביעי שם פירש,י.\nתהלים: קח- קיב.\nתניא: והנה כל... -סא- לי\"ח.\n\nקיים הענין שאחש\"פ הוא גילוי [מציאותו של] המשיח, ששייך לכל ישראל. פסח ענינו 'מדלג' ו'ליל שימורים', ובכלל בולטת החירות, ואחר מכן נקלעים לתוך העולם - ולכך הוא הגילוי ממציאות המשיח, התוקף הניתן כדי לאפשר ההליכה בעולם."
  },
  {
    "day": 24,
    "title": "כד ניסן, תשעה לעומר\nיום חמישי ה'תש\"ג",
    "text": "כד ניסן, תשעה לעומר\nיום חמישי ה'תש\"ג\n\nשיעורים: חומש: אחרי מות ,]חמישי עם פירש\"י\nתהלים: קיג- קיח.\nתניא: ועוד זאת... -סא- ידיו וכו'.\n\nנוהגים שאין מברכים שהחיינו בימי ספירת העומר.\nה'לא טוב' נמצא בכולנו. שעיר לעזאזל הוא מעבודות בית המקדש. מפני שישנו בנברא 'לא טוב' - יש לשלחו לארץ גזרה."
  },
  {
    "day": 25,
    "title": "כה ניסן, עשרה לעומר\nיום ששי ה'תש\"ג",
    "text": "כה ניסן, עשרה לעומר\nיום ששי ה'תש\"ג\n\nשיעורים: חומש: אחרי מות, ששי עם פירש\"י.\nתהלים: קיט, אשרי... מצותך מאד.\nתניא: וגם להיות... כמ\"ש במ\"א.\n\nהעבודה היא בכל אדם לפי מהותו ומעלתו. מי שיש בידו לנקוב [=לדלות ממעמקי הים] מרגליות או ללטוש אבנים טובות ועוסק בעבודת מלאכת אפיית לחם - ומובן דוגמת כל זה בעבודה [בקדושה] - הגם שהיא עבודה ומלאכה הנצרכת במאוד, בכל זה לחטא יחשב לאיש ההוא."
  },
  {
    "day": 26,
    "title": "כו ניסן, יא לעומר\nשבת ה'תש\"ג",
    "text": "כו ניסן, יא לעומר\nשבת ה'תש\"ג\n\nמברכים ר\"ח אייר. אמרים כל התהלים בהשכמה, יום התוועדות\nהפטורה : הלא כבני כושיים.\n\nשיעורים: חומש: אחרי מות, שביעי עם פירש\"י.\nתהלים: קיט, מה... לא שכחתי\nתניא: פרק מג. והנה... -124- לקמן.\n\nמשיחת אאמו\"ר [הרש\"ב]: חסידות תובעת \"ורחץ את בשרו במים ולבשם\". כלומר: השכלת החסידות בהכרח שתרחוץ הבשר, ותשטוף את ה\"את בשרו\" - את הטפל לבשרו, כל ההרגלים שהבשר מרגיל - ואז אפשר ללבוש בגדי קודש. מחשבת ודבור חסידות והנהגתם של חסידים בהתבוננות קודם התפלה - \"בגדי קודש הם\" : אלו בגדים שניתנו מן\nהקודש, אך את ה\"ורחץ במים את בשרו\" - יש לעשות באופן עצמאי. לבושי הנפש ניתנים מלמעלה, אך רחיצת הטפל שנוצר מהבשריות, ולהפוך את הבשר לבשר קודש - זהו רק בכח עצמו, וזאת תובעת החסידות, ועל - כך מסר רבנו הגדול [אדמוה\"ז] את נפשו : הוא פתח את צנור מסירות הנפש על עבודת ה' בתפילה, להיות קשורים לעצמות אין סוף, חסידות מציבה חסיד פנים אל פנים עם עצמות אין סוף."
  },
  {
    "day": 27,
    "title": "כז ניסן, יב לעומר\nיום ראשון ה'תש\"ג",
    "text": "כז ניסן, יב לעומר\nיום ראשון ה'תש\"ג\n\nשיעורים: חומש: קדושים, פרשה ראשונה עם פירש\"י.\nתהלים: קכ -קלד.\nתניא: והנה בחי'... לי\"ח.\n\nדברים המותרים אם עושה אותם להנאתו הם רע גמור כמ\"ש רבינו נ\"ע (תניא פ\"ז) לפי ש\"קדש עצמך במותר לך\". צריך להכניס קדושה בדברים המותרים שיהיה בהם תכלית של תורה ומצוות יראת שמים ומדות טובות."
  },
  {
    "day": 28,
    "title": "כח ניסן, יג לעומר\nיום שני ה'תש\"ג",
    "text": "כח ניסן, יג לעומר\nיום שני ה'תש\"ג\n\nשיעורים: חומש: קדושים, שני עם פירש\"י.\nתהלים: קלב - קלט.\nתניא: פרק מד. והנה כל... -סג- צפרא כו'.\n\nהחסידים שאלו את אדמו\"ר הזקן : איזה עבודה נעלית יותר, אהבת ה' או אהבת ישראל. ויען : אהבת ה' ואהבת ישראל שתיהן כאחת חקוקות בנשמתו רוחו ונפשו של כל אחד מישראל, ומקרא מלא דיבר הכתוב \" אהבתי אתכם אמר ה'\", הרי דגדולה אהבת ישראל, דאוהב מה שהאהוב אוהב."
  },
  {
    "day": 29,
    "title": "כט ניסן, יד לעומר\nיום שלישי ה'תש\"ג",
    "text": "כט ניסן, יד לעומר\nיום שלישי ה'תש\"ג\n\nשיעורים: חומש: קדושים, שלישי עם פירש\"י.\nתהלים: קמ-קמד.\nתניא: ואהבה רבה... -126- טבע.\n\nהקדמת ה\"לקוטי תורה על ג' פרשיות\", [ספר חסידות על ג' פרשיות ראשונות שבתורה] \"להבין ענין נפש האלוקית, הנה כתיב לא תאכלו\" הוא מאמר שאמרו רבנו הזקן לפני ה\"צמח צדק\", וחזרו הצ\"צ לפניו, ויאמר רבינו הזקן: נו, הטעמה? ויכתוב הצ\"צ הנחה עם הגהות במוקף. רבינו הגיה ההנחה, ויצוו להכניס ההגהות בפנים המאמר. על- פי הצעת אאמו\"ר [הרש\"ב] בחרו במאמר זה בתור הקדמה לה\"לקוטי- תורה\"."
  },
  {
    "day": 30,
    "title": "ל ניסן, ר\"ח, טו לעומר\nיום רביעי ה'תש\"ג",
    "text": "ל ניסן, ר\"ח, טו לעומר\nיום רביעי ה'תש\"ג\n\nשיעורים: חומש: קדושים, רביעי עם פירש\"י.\nתהלים: קמה-קנ.\nתניא: ואף אם... -126- מצרפה כו'.\n\nההתוועדות דסעודה שלישית, שבת מברכים, ויומי דפגרא - בראשי חדשים ומועדי אנ\"ש [=אנשי שלומנו] - צריכים להתקיים בביהכנ\"ס : ההתוועדות דמלוה מלכה - אצל אנ\"ש שי' בבתיהם הפרטיים."
  }
]