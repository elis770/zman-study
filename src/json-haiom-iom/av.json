[
  {
    "day": 1,
    "title": "א מנחם אב, ראש חדש\nיום שני ה'תש\"ג",
    "text": "א מנחם אב, ראש חדש\nיום שני ה'תש\"ג\n\nשיעורים: חומש: דברים, שני עם פירש\"י.\nתהלים: א-ט.\nתניא: פרק י. והנה... דזמרה כנודע.\n\nמעלת המשיח שיהיה עניו, דהגם שיהיה בתכלית הגדלות, וילמד תורה עם האבות ומשה רבנו ע\"ה, בכל זה יהיה בתכלית הענוה והביטול ללמוד גם עם אנשים פשוטים."
  },
  {
    "day": 2,
    "title": "ב מנחם אב\nיום שלישי ה'תש\"ג",
    "text": "ב מנחם אב\nיום שלישי ה'תש\"ג\n\nשיעורים: חומש: דברים, שלישי עם פירש\"י.\nתהלים: י-יז.\nתניא: ומאחר שהתפלה... עילאה.\n\nהוראה לרבים: מתחיליו להניח תפילין שני חדשים קודם הבר מצוה. בתחילה בלא ברכה וכעבור איזה שבועות בברכה."
  },
  {
    "day": 3,
    "title": "ג מנחם אב\nיום רביעי ה'תש\"ג",
    "text": "ג מנחם אב\nיום רביעי ה'תש\"ג\n\nשיעורים: חומש: דברים, רביעי עם פירש\"י.\nתהלים: יח-כב.\nתניא: פרק יא. ואמנם... -ק- לאין קץ.\n\nמשיחות אאמו\"ר [הרש\"ב]: כשמשיח יבא במהרה בימינו אמן, יתגעגעו לימי הגלות. או אז יחרה מדוע לא עסקו ב'עבודה'. אז כבר יחושו את הכאב הגדול שבהעדר העבודה. כעת, ימי הגלות - הם ימי העבודה להתכונן לביאת המשיח במהרה בימינו אמן."
  },
  {
    "day": 4,
    "title": "ד מנחם אב\nיום חמישי ה'תש\"ג",
    "text": "ד מנחם אב\nיום חמישי ה'תש\"ג\n\nשיעורים: חומש: דברים, חמישי עם פירש\"י.\nתהלים: כג-כח.\nתניא: ומה שמשבחים... -200- היא מיד.\n\nביגיעה הגדולה ביותר, אי אפשר להרוויח \"סענט\" אחד יותר מאשר קבע הקב\"ה - שכך וכך ירוויח פלוני. צריך לעשות כל שנחוץ, אך יש לזכור שכל העבודה אינה אלא \"טפל\", ברכת השם יתברך היא ה\"עיקר\", אותה מרוויחים כשמתנהגים כראוי ליהודי: תפלה בציבור, שמירת שבת בהידור, כשרות בהשגחה גדולה, חינוך הבנים אצל מלמדים יראי-שמים."
  },
  {
    "day": 5,
    "title": "ה מנחם אב\nיום שישי ה'תש\"ג",
    "text": "ה מנחם אב\nיום שישי ה'תש\"ג\n\nשיעורים: חומש: דברים, שישי עם פירש\"י.\nתהלים: כט-לד.\nתניא: ומ\"ש וחטאתי... פשעיו.\n\n\"סור מרע ועשה טוב בקש שלום ורדפהו\". פירש הבעש\"ט: בכל דבר גשמי מהדברים המותרים ישנו טוב ורע: הגשמי הוא רע, והחיות האלוקי המחיה את הגשמי - הוא טוב. על האדם המשתמש בגשמי להיות 'סור מרע' - לא לרצות בתענוג הנמצא בגשמי. 'בקש שלום ורדפהו' - האדם שהוא [בבחינת] 'סור מרע ועשה טוב' צריך לרדוף ולבקש לעשות שלום בין הגשמי לבין חיות האלוקי שמחייהו."
  },
  {
    "day": 6,
    "title": "ו מנחם אב.\nשבת ה'תש\"ג",
    "text": "ו מנחם אב.\nשבת ה'תש\"ג\n\nשיעורים: חומש: דברים, שביעי עם פירש\"י.\nתהלים: לה-לח.\nתניא: פרק יב. וטעם... ימצא טוב.\n\nהרבי (רבינו הזקן) כאשר הגיע מפטרבורג, אמר לפני אדמו\"ר האמצעי מאמר - בן מספר שורות בלבד - : \"שאו ידיכם קודש\" - זהו העלאת המדות במוחין והארת המוחין במדות, \"וברכו את ה'\" - שממשיכים על ידי זה שם הוי' דלעילא, שעל ידי זה פועל שיהיה \"יברכך ה' מציון\" - המשכת שם הוי' מעצמיות הנשמה, \"עושה שמים וארץ\" - שעל ידי זה הוא קיום העולמות."
  },
  {
    "day": 7,
    "title": "ז מנחם אב\nיום ראשון ה'תש\"ג",
    "text": "ז מנחם אב\nיום ראשון ה'תש\"ג\n\nשיעורים: חומש: ואתחנן, פרשה ראשונה עם פירש\"י.\nתהלים: לט-מג.\nתניא: א. פוטחין.... -204- והגוף שבנפש.\n\nאגרת הקודש \"פותחין בברכה\", נכתבה עשרה שנים קודם כתיבת אגרת \"קטנתי\"."
  },
  {
    "day": 8,
    "title": "ח מנחם אב\nיום שני ה'תש\"ג",
    "text": "ח מנחם אב\nיום שני ה'תש\"ג\n\nשיעורים: חומש: ואתחנן, שני עם פירש\"י.\nתהלים: מד-מח.\nתניא: אך מי... -204- מצוי הנפש.\n\nשש זכירות אומרים אותם בכל יום גם בשבת, יו\"ט, ראש השנה ויום הכיפורים.\n\nמפתגמי אאזמו\"ר [המהר\"ש]: מה התועלת בפעולה של חסידות ויראת שמים - כאשר חסר העיקר, אהבת ישראל, ונוסף על כך גרימת צער לזולת."
  },
  {
    "day": 9,
    "title": "ט מנחם אב\nיום שלישי ה'תש\"ג",
    "text": "ט מנחם אב\nיום שלישי ה'תש\"ג\n\nבמנחה: קריאת שמע, שיר-של-יום, אין-כאלוקינו וכל השיעורים השייכים לשחרית, ואח\"כ סדר תפלת מנחה. אין מברכין \"שעשה לי כל צרכי\" עד למחר.\n\nשיעורים: חומש: ואתחנן, שלישי עם פירש\"י.\nתהלים: מט-נד.\nתניא: ועתה הפעם... תורה וכו'.\n\nאאמו\"ר [הרש\"ב] היה לומד בכל שנה ושנה בתשעה באב \"איכה-רבה\" וסוגית רב יוחנן שבפרק \"הניזקין\". בבוקר, אחר הקינות - שהיה אומרם כולם - היה אומר \"איכה\". היה עולה לתורה ולמפטיר, ולפעמים הן בשחרית הן במנחה."
  },
  {
    "day": 10,
    "title": "י מנחם אב\nיום רביעי ה'תש\"ג",
    "text": "י מנחם אב\nיום רביעי ה'תש\"ג\n\nשיעורים: חומש: ואתחנן, רביעי עם פירש\"י.\nתהלים: נה-נט.\nתניא: ב. קטנתי...הפנים וגו'.\n\nמסיפורי אאזמו\"ר [המהר\"ש]: א) מתחלה היה אגה\"ק \"קטנתי\" מסיימת \"ורוח נכאה כו'\", ואחרי אשר אמר רבינו הגדול שלש פעמים - בליאזנא - המאמר \"כמים הפנים גו' כפירש\"י ולא כתרגומו\", אז הוסיף התיבות \"וכולי האי - הפנים וגו'\", ובזה נטע בהחסידים מידות טובות.\nב) אילו לא היה הרבי כותב את שלש התיבות \"במדת אמת ליעקב\" - באגה\"ק \"קטנתי\" - היו לו עוד חמישים אלף חסידים, אבל הרבי תובע מידת אמת."
  },
  {
    "day": 11,
    "title": "יא מנחם אב\nיום חמישי ה'תש\"ג",
    "text": "יא מנחם אב\nיום חמישי ה'תש\"ג\n\nשיעורים: חומש: ואתחנן, חמישי עם פירש\"י.\nתהלים: ס-סה.\nתניא: ג. וילבש... -208- (ח\"ו).\n\nרבינו הזקן הלך למעזריטש, ביחד עם אחיו מהרי\"ל [יהודה לייב], בשנת תקכ\"ד. מהרי\"ל הלך בלי רשות ביתו ולכן חזר מדרכו, ורבינו בא למעזריטש - ושהה שם, בפעם הראשונה, עד אחרי חג הפסח תקכ\"ה. שבועיים היה מסופק אם להשאר שם, והמאמר הראשון ששמע היה \"נחמו נחמו\". ויש בזה ספק אם הוא המאמר הראשון לבואו, או הראשון לאחר השבועיים שהחליט להשאר ונתקשר."
  },
  {
    "day": 12,
    "title": "יב מנחם אב\nיום שישי ה'תש\"ג",
    "text": "יב מנחם אב\nיום שישי ה'תש\"ג\n\nשיעורים: חומש: ואתחנן, שישי עם פירש\"י\nתהלים: סו-סח.\nתניא: אך מי...תדרשנו.\n\nהרבי - אדמו\"ר הזקן - אמר [פתגם] מהמגיד ממעזריטש, מדרכיו של הבעש\"ט: \"ואהבת לרעך כמוך\" הוא פירוש וביאור על \"ואהבת את ה' אלוקיך\"; באהבת יהודי אוהבים את הקב\"ה, שהרי יהודי יש בתוכו חלק אלוקה ממעל, ומתוך אהבת היהודי, הפנימיות שבו, ממילא אוהבים את הקב\"ה."
  },
  {
    "day": 13,
    "title": "יג מנחם אב\nשבת ה'תש\"ג",
    "text": "יג מנחם אב\nשבת ה'תש\"ג\n\nשיעורים: חומש: ואתחנו, שביעי עם פירש\"י.\nתהלים: סט-עא.\nתניא: ד. אין... -קו- בצדקה.\n\n\"ודברת בם בשבתך גו'\" ואמרו רז\"ל: ודברת בם בדברי תורה הכתוב מדבר. אמנם בעסק התורה גופא יש כמה חלוקי מדריגות, ומבאר כאן כל המדרגות: בשבתך בביתך הוא מעמד הנשמה למעלה באוצר הנשמות, קודם ירידתה למטה, ועוסקת שם בתורה. בלכתך בדרך - קאי על הזמן שהנשמה יורדת מעולם לעולם וממדרי' למדרי', עד בואה למטה לעולם התחתון להתלבש בגוף גשמי ומתחיל ללכת בדרך עולם זה עד ימי זקנה ושיבה, עד ובשכבך בבוא ימי פקודתו, וגם אז הנה התורה תשמור עליו כמבואר ב[פרק] שישי דאבות, עד ובקומך כאמור והקיצות גו'."
  },
  {
    "day": 14,
    "title": "יד מנחם אב\nיום ראשון ה'תש\"ג",
    "text": "יד מנחם אב\nיום ראשון ה'תש\"ג\n\nשיעורים: חומש: עקב, פרשה ראשונה עם פירש\"י.\nתהלים: עב-עו.\nתניא: וזהו צדק... סלה אכי\"ר.\n\nבמנחה אין אומרים תחנון.\n\nיד מנ\"א תש\"א - נמלאו החמישים שנה מיום שאמר לי אאמו\"ר [הרש\"ב] שאתחיל לרשום הסיפורים שמספר לי. כאשר התחיל ה\"צמח צדק\" לכתוב בעניני נגלה וחסידות, אמר לו אדמו\"ר הזקן: \"וקנה לך חבר\", וקנה (קוף בקמץ, נון בסגול) - לך חבר, ופירש אאמו\"ר, קולמוס הלב, משמע, כל דבר שלומדים צריך \"לחיות\" אותו."
  },
  {
    "day": 15,
    "title": "טו מנחם אב\nיום שני ה'תש\"ג",
    "text": "טו מנחם אב\nיום שני ה'תש\"ג\n\nאין אומרים תחנון.\n\nשיעורים: חומש: עקב, שני עם פירש\"י.\nתהלים: עז-עח.\nתניא: ה, ויעש... -214- שמבין הכל.\n\nרושם אאמו\"ר [הרש\"ב]: מעלת טו באב על כל טו בחודש [זמן הארת הירח במילואו], שזהו רק השלימות בהגילוי, אבל מכל מקום היא רק בחי' מקבל [מהשמש], אבל בטו באב האור בה בקביעות, לפי שהעליה היא לפי ערך עוצם הירידה דתשעה באב.. וזהו [שמנו חז\"ל בין מעלותיו של יום ט\"ו אב שבו] \"תשש כחה של חמה\": עכו\"ם מונים לחמה בישא, ובט\"ו תשש כו' במכל-שכן מזמן הבית שהיו נכנעים לשלמה, כ\"ש לעתיד, [שנאמר:] \"ונהרו אליו\", בבחי' ביטול לגמרי, ו\"את רוח הטומאה אעביר כו'\", ומעין זה בטו באב תשש כו'."
  },
  {
    "day": 16,
    "title": "טז מנחם אב\nיום שלישי ה'תש\"ג",
    "text": "טז מנחם אב\nיום שלישי ה'תש\"ג\n\nשיעורים: חומש: עקב, שלישי עם פירש\"י.\nתהלים: עט-פב.\nתניא: אך... -קח- וי\"ב ע\"ש.\n\nנסיעות הבעש\"ט בתחילת ההתגלות שלו היו על-דבר שלשה ענינים: פדיון שבויים, חיזוק התורה ויראת שמים, התגלות פנימיות התורה. אדמו\"ר האמצעי היה מבאר בזה: גליא שבתורה נקרא מים ואל מים - הולכים; פנימיות התורה נקרא אש ומהאש - נרתעים, לכן על המשפיע ללכת אל המקבל ולומר לו: אל תירא \"כי ה' אלקיך אש אוכלה הוא\"."
  },
  {
    "day": 17,
    "title": "יז מנחם אב\nיום רביעי ה'תש\"ג",
    "text": "יז מנחם אב\nיום רביעי ה'תש\"ג\n\nשיעורים: חומש: עקב, רביעי עם פירש\"י.\nתהלים: פג-פז.\nתניא: אך ביאור... -קח- ח\"ע כנ\"ל.\n\nאדמו\"ר ה\"צמח צדק\" ביאר מה שמייחסים אש לפנימיות התורה, לפי שהיא הנותנת חיות בגליא שבתורה: כשלומד הלכה ומודע לכך שאותה הלכה הוא ילמד לאחר מאה ועשרים שנה בגן עדן - חודרת לתוכו אש-קטנה"
  },
  {
    "day": 18,
    "title": "יח מנחם אב\nיום חמישי ה'תש\"ג",
    "text": "יח מנחם אב\nיום חמישי ה'תש\"ג\n\nשיעורים: חומש: עכב, חמישי עם פירש\"י.\nתהלים: פח-פט.\nתניא: אך עולם... -216- בעשי'.\n\nאדמו\"ר האמצעי אמר בשם רבינו הזקן: אהבת ישראל צריכה \"לתפוס\" עד מיצוי הנפש."
  },
  {
    "day": 19,
    "title": "יט מנחם אב\nיום שישי ה'תש\"ג",
    "text": "יט מנחם אב\nיום שישי ה'תש\"ג\n\nשיעורים: חומש: עקב, שישי עם פירש\"י.\nתהלים: צ-צו.\nתמיא: והנה באדם... לאברהם כו'.\n\nהמתפללים בארבעה זוגות תפיליו כך נוהגים: א) מניחים תפילין של יד ותש\"ר [=תפילין של ראש] של רש\"י קודם אמירת פרק \"איזהו\", ומתפללים בהם עד אחרי \"אך צדיקים גו\". ב) מסירים תש\"ר דרש\"י, ומניחים - בלא ברכה - תפילין של ראש דשמושא רבא וקוראים שמע גו' עד אמת ואומרים מזמורי תהלים כפי שנחלק לימי החודש, והמהדרים היו לומדים אותם עם פירוש רש\"י וה\"מצודות\". ג) אח\"כ מניחים תפילין דר\"ת [=רבינו תם] - בלא ברכה - וקוראים שמע גו' עד אמת, פ' קדש גו' והזכירות שנדפסו בסידור. ולומדים פרק משניות כל אחד לפי הבנתו. ד) מסירים תפילין של ראש דר\"ת ומניחים תש\"ר דראב\"ד - בלא ברכה - ןקוראים שמע גו' עד אמת, ולומדים פ' חומש עם פירש\"י - מפרשת השבוע: יום א' עד שני, ביום ב' פרשה ב' וכו'."
  },
  {
    "day": 20,
    "title": "כ מנחם אב\nשבת ה'תש\"ג",
    "text": "כ מנחם אב\nשבת ה'תש\"ג\n\nשיעורים: חומש: עקב, שביעי עם פירש\"י.\nתהלים: צז-קג.\nתניא: אך... והמשכילים יבינו.\n\nכשם שמצות תפילין, על דרך משל, יש לה מקום קבוע בראש ובזרוע, ומרגיש כובד התפלה של ראש וההידוק דתפלה של יד, כך הוא במצות אהבה ויראה, וכמ\"ש הרמב\"ם (יסודי התורה פ\"ב ה\"א): \"האל הנכבד והנורא הזה מצוה לאהבה וליראה אותו שנאמר ואהבת את ה' אלוקיך ונאמר את ה' אלוקיך תירא\", הנה שיעור מצוות אלו הוא אשר יורגשו בהרגש גופני בבשר הלב ממש, וכמו אדם הפוגש את אוהבו הנאמן. ולא זו בלבד שיהיה לו טוב מזה, שישכח על כל הדברים המעיקים אותו, אלא עוד שיתעורר בו חיות פנימי בתקוה טובה, כי לבו טוב עליו, וכך במידת היראה נופל עליו פחד גדול ומורא, כי בשעה ההיא הוא נזכר על כל עניניו הלא טובים במחשבה דיבור ומעשה, ולבו יכאב בכאב מורגש מיראת העונש ביראת-שמים ולפעמים הוא ברגש של ירא בושת או גם יראת הרוממות."
  },
  {
    "day": 21,
    "title": "כא מנחם אב\nיום ראשון ה'תש\"ג",
    "text": "כא מנחם אב\nיום ראשון ה'תש\"ג\n\nשיעורים: חומש: ראה, פרשה ראשונה עם פירש\"י.\nתהלים: קד-קה.\nתניא: ו. זורע... -220- ישענו כו'.\n\nההתעסקות בדרכי החסידות הוא, אשר גם בהלכו בשוק טרוד בעסקיו יחשוב מה הוא יכול לעשות בעד עניני החסידות וטובת החסידים, וכשהוא פוגש מי שהוא מאנשי השוק ממכיריו - בעניני מסחר - ידבר על לבו, כי יבוא אל שיעורי הלימודים בדא\"ח או לאיזו התוועדות.\nוההתעסקות בדרכי החסידות הוא חובת גברא מבלי הבדל בין גדול וקטן בידיעת דא\"ח."
  },
  {
    "day": 22,
    "title": "כב מנחם אב\nיום שני ה'תש\"ג",
    "text": "כב מנחם אב\nיום שני ה'תש\"ג\n\nשיעורים: חומש: ראה, שני עם פירש\"י.\nתהלים: קו-קז.\nתניא: והנה מודעת... תכונני.\n\nאאמו\"ר [הרש\"ב] אמר: קודם רחיצת הפא שחרית, אין לברך - מלבד בימי התעניות - ברכות השחר."
  },
  {
    "day": 23,
    "title": "כג מנחם אב\nיום שלישי ה'תש\"ג",
    "text": "כג מנחם אב\nיום שלישי ה'תש\"ג\n\nשיעורים: חומש: ראה, שלישי עם פירש\"י.\nתהלים: קח-קיב.\nתניא: ז. אשרנו... -222- ועלול כו'.\n\nבחורף תרנ\"ב כאשר אאמו\"ר [הרש\"ב] למד עמי בספר התניא \"ונפש השנית בישראל היא חלק אלקה ממעל ממש\", הסביר כי הנושאים בתיבת \"ממעל\" ובתיבת \"ממש\" הם הפכים: 'ממעל' תוארו רוחניות שברוחניות, ו'ממש' תוארו גשמיות שבגשמיות. ויבאר כי זהו מעלת נפש השנית [=נפש האלוקית], שעם היותה רוחניות שברוחניות פועלת בגשמיות שבגשמיות."
  },
  {
    "day": 24,
    "title": "כד מנחם אב\nיום רביעי ה'תש\"ג",
    "text": "כד מנחם אב\nיום רביעי ה'תש\"ג\n\nשיעורים: חומש: ראה, רביעי עם פירש\"י.\nתהלים: קיג-קיח.\nתניא: והנה הארה... -222- מרוב.\n\nמקובל רבי מפי רבי: בזמן המחלוקת הידועה סחו החסידים לאדמו\"ר הזקן את גודל היסורים שסובלים מהמתנגדים פשוטי העם. ענה הרבי: הסבא - כך היה הרבי מכנה את הבעש\"ט - חיבב ביותר את היהודים הפשוטים. בימים הראשונים להיותי במעזריטש אמר הרבי - הרב המגיד: מרגלא בפומיה [=שגור בפיו] של הרבי - הבעש\"ט - אהבת ישראל היא אהבת המקום, \"בנים אתם לה' אלוקיכם\" - האוהב את האב אוהב את בניו."
  },
  {
    "day": 25,
    "title": "כה מנחם אב\nיום חמישי ה'תש\"ג",
    "text": "כה מנחם אב\nיום חמישי ה'תש\"ג\n\nשיעורים: חומש: ראה, חמישי עם פירש\"י.\nתהלים: קיט, אשרי...מצותך מאד.\nתניא: והנה שופרי'... -קיב- במ\"א.\n\nאאמו\"ר [הרש\"ב] כותב באחד ממכתביו: שמעתי בשם כ\"ק אבותינו הק' זצוקללה\"ה נ\"ע זי\"ע שגם על בת צריך לומר לתורה (ולחופה ומעשים טובים) על פי מה שאמרו רז\"ל (ברכות יז.א) נשי במאי זכיין באיקרוי כו' ובאתנוי כו' ונטרין כו' [נשים במה זוכות? בכך ששולחות את ילדיהם לקרוא בתורה ואת בעליהן לבית המדרש ומחכות לשוב בעליהן. - היינו שגם לנשים חלק בלימוד התורה]."
  },
  {
    "day": 26,
    "title": "כו מנחם אב\nיום שישי ה'תש\"ג",
    "text": "כו מנחם אב\nיום שישי ה'תש\"ג\n\nשיעורים: חומש: ראה, שישי עם פירש\"י.\nתהלים: קיט, מה...לא שכחתי.\nתניא: והנה... הגורל ממש.\n\nמשיחות אאמו\"ר [הרש\"ב]: ב\"יציאת מצרים\" של חסידות קיימת המצוה של סיפור יציאת מצרים בדיבור, לספר סיפורי חסידים ו\"לקלוט\" את הסיפור בפנימיות של פנימיות. יש לדעת כי כל סיפור הוא הוראה בחיים; על כל סיפור להביא למידה טובה וחיות פנימית בהידור מצוה, ו\"לקליטת\" דרכי הנועם של תורת החסידות."
  },
  {
    "day": 27,
    "title": "כז מנחם אב\nשבת ה'תש\"ג",
    "text": "כז מנחם אב\nשבת ה'תש\"ג\n\nמברכים ראש חדש אלול, אמירת כל התהלים בהשכמה. יום התוועדות.\n\nשיעורים: חומש: ראה, שביעי עם פירש\"י.\nתהלים: קכ-קלב.\nתניא: ח. זורע... בחו\"ל וד\"ל.\n\nחודש אלול הוא חודש החשבון. דכמו בגשמיות הנה הבעל עסק... בכדי שיהיה העסק כדבעי ויתן ריוח רב, צריך מזמן לזמן לעשות חשבון ולתקן את כל החסרונות... כן הוא גם בעבודה הרוחנית בעבודת השי\"ת, דכל השנה הנה כל ישראל עוסקים בתורה ומצוות ובמידות טובות, בחודש אלול הור חודש החשבון אשר כל אחד ואחד מישראל, כל חד וחד לפום שיעורא דיליה [=כפי ערכו] הן היושב-אהל והן הבעל-עסק, צריכים לעסות חשבון צדק בנפשם מכל אשר עבר עליהם במשך השנה, ולידע המעלות בעבודתם ולחזקם, ואת החסרונות שבהם ובעבודתם לתקנם... דעל ידי הכנה טובה זו... זוכים לשנה טובה ומתוקה בגשמיות ורוחניות."
  },
  {
    "day": 28,
    "title": "כח מנחם אב\nיום ראשון ה'תש\"ג",
    "text": "כח מנחם אב\nיום ראשון ה'תש\"ג\n\nשיעורים: חומש: שופטים, פרשה ראשונה עם פירש\"י.\nתהלים: קלה-קלט.\nתניא: ט. אהוביי... -קיד- פי התורה.\n\nדרכי הרפואה בחולי הגוף בכלל שנים הם: א) לרפאות את האבר או הכח המקולקל, חולה וחלוש. ב) לחזק את האיברים והכוחות הבריאים, אשר הם יתגברו על האבר וכח החולה לרפאותו.\nהדוגמא מזה בחולי הנפש הם שני דרכי העבודה: תשובה ומעשים טובים."
  },
  {
    "day": 29,
    "title": "כט מנחם אב\nיום שני ה'תש\"ג",
    "text": "כט מנחם אב\nיום שני ה'תש\"ג\n\nשיעורים: חומש: שופטים, שני עם פירש\"י.\nתהלים: קמ-קמד.\nתניא: ע\"כ אהוביי... ציון כו'.\n\nמוכרח שיהיה העבודה בכח עצמו. גבוהה יותר היא הדרגה בה מובילים את האדם ביד מלמעלה; אבל יקר יותר כשזה נעשה בכח עצמו."
  },
  {
    "day": 30,
    "title": "ל מנחם אב, ר\"ח\nיום שלישי ה'תש\"ג",
    "text": "ל מנחם אב, ר\"ח\nיום שלישי ה'תש\"ג\n\nמתחילים לומר \"לדוד ד' אורי\". המנהג בבית רבינו שבמשך היום תוקעים התלמד, ומתחילים לתקוע אחר התפילה מיום ב' דר\"ח.\n\nשיעורים: חומש: שופטים, שלישי עם פירש\"י.\nתהלים: קמה-קנ.\nתניא: י. אד\"ש וחיים...נשמתן כו'.\n\nאדמו\"ר הזקן היה אומר בתחילה מאמרים קצרים. ולדוגמא: ד\"ה זכר רב טובך - וביאורו - שבסידור נאמרו בששה המשכים - באריכות יותר קצת מהנדפס."
  }
]