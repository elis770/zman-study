[
  {
    "day": 1,
    "title": "א כסלו, ראש חודש\nיום ראשון ה'תש\"ד",
    "text": "א כסלו, ראש חודש\nיום ראשון ה'תש\"ד\n\nשיעורים: חומש: ויצא, פרשה ראשונה עם פירש\"י.\nתהלים: א-ט.\nתניא: להבין מ\"ש בפע\"ח... -310- דז\"א כו'\n\nהיו זמנים אצל ר' יקותיאל ליעפלער (מחסידיו של אדמו\"ר הזקן) שהיה מתפלל שחרית מנחה וערבית בזה-אחר-זה, לא היה זמו להפסיק ביניהם."
  },
  {
    "day": 2,
    "title": "ב כסלו\nיום שני ה'תש\"ד",
    "text": "ב כסלו\nיום שני ה'תש\"ד\n\nשיעורים: חומש: ויצא, שני עם פירש\"י.\nתהלים: י-יז.\nתניא: והנה במ\"א... -310- שבבי\"ע דוקא.\n\nאאזמו\"ר [המהר\"ש] ביאר פעם במאמר, הא דר' אלעזר יהיב פרוטה לעני והדר מצלי [היה נותן פרוטה לעני ואח\"כ מתפלל], כי הרי התפילה צריכה להיות בחיות, וע\"י שנותנים צדקה לעני קודם התפילה ומחיים אותו, ניתוסף חיות הרבה בתפילה, ונענע בידו תתטה למעלה לרמז שהריבוי בהפלאה. - וכמה פעמים קודם התפילה היה אאמו\"ר [הרש\"ב] מחזר אחרי עני ליתן לו לאכול."
  },
  {
    "day": 3,
    "title": "ג כסלו\nיום שלישי ה'תש\"ד",
    "text": "ג כסלו\nיום שלישי ה'תש\"ד\n\nשיעורים: חומש: ויצא, שלישי עם פירש\"י.\nתהלים: יח-כב\nתניא: והנה לקיום... -קנו- אחורי כו'\n\nמההפרש בין הנהגת הבעש\"ט להנהגת המגיד, כי הבעש\"ט היה עסוק בנסיעות שונות, והמגיד ישב בביתו. עוד זאת: בימי נשיאות המגיד, כבר היה מפוסם ענין החסידות גם במרחקים, ע\"י נסיעות החבריא קדישא, ורבים מ\"בעלי-בתים\" בינונים נתקשרו לתורת החסידות והיו נוסעים למעזריטש."
  },
  {
    "day": 4,
    "title": "ד כסלו\nיום רביעי ה'תש\"ד",
    "text": "ד כסלו\nיום רביעי ה'תש\"ד\n\nשיעורים: חומש: ויצא, רביעי עם פירש\"י.\nתהלים: כג-כח.\nתניא: משא\"כ... -312- הלומד הסוד.\n\nלמים אחרונים נוטלים קצה האצבעות, ואחר כך מעבירים אותם, כשהם לחים עדיין, על השפתים."
  },
  {
    "day": 5,
    "title": "ה כסלו\nיום חמישי ה'תש\"ד",
    "text": "ה כסלו\nיום חמישי ה'תש\"ד\n\nשיעורים: חומש: ויצא, חמישי עם פירש\"י.\nתהלים: כט-לד.\nתניא: אבל דוקא... -312- שם.\n\n\"והנה סולם מוצב ארצה\" - תפילה היא סולם ההתקשרות של הנשמה באלוקות. והגם שהוא מוצב ארצה, התחלת התפילה היא בהודאה לבד, אבל \"וראשו מגיע השמימה\", בבחי' ביטול עצמי, אבל בא לזה ע\"י הקדמת ההשגה וההבנה בפסוקי דזמרה, ברכות קריאת-שמע וק\"ש."
  },
  {
    "day": 6,
    "title": "ו כסלו\nיום שישי ה'תש\"ד",
    "text": "ו כסלו\nיום שישי ה'תש\"ד\n\nשיעורים: חומש: ויצא, שישי עם פירש\"י.\nתהלים: לה-לח.\nתניא: ועוד זאת... -קנז- לא יראו.\n\nאאמו\"ר [הרש\"ב] אמר: קריאת שמע שעל המטה היא, בזעיר אנפין [=בצורה מזערית], כהווידוי שבטרם צאת הנפש מהגוף. אלא שאז עוזבים לגמרי את היריד, תם המסחר של \"היום לעשותם\", ובקריאת שמע שעל שמטה שבכל לילה עדיין נמצאים באמצע היריד, ועוד אפשר לפעול."
  },
  {
    "day": 7,
    "title": "ז כסלו\nשבת ה'תש\"ד",
    "text": "ז כסלו\nשבת ה'תש\"ד\n\nהפטורה: ועמי - תלמי שדי. ויברח יעקב - ובאשה שמרץ ובנביא העלה - ובנביא נשמר.\n\nשיעורים:חומש: ויצא, שביעי עם פירש\"י.\nתהלים: לט-מג.\nתניא: ובר מן... -314- הלכותיהן.\n\nשלש חכמות הן: חכמת ביטול החומר, ע\"י הוראת שיקוץ ותיעוב כל עינינים הגופניים והחומריים - חכמת המוסר.\nחכמת הכרת מעלת הצורה והרוחני במידות ובמושכלות הוראת אופני הקירוב אליהם - חכמת החקירה.\nחכמת הגברת הצורה על החומר, הוראה במעלת חומר מזוכך ובמעלת הצורה כשנקבעה בהחומרי, והתכללותם יחד מבלי אשר ימצא ראש וסוף, להיות כי נעוץ תחלתן בסופן וסופן בתחלתן, אל אחד בראם, ולכוונה אחת לגלות אור קדושת חביון עוזו ית' נבראו, ושניהם כאחד דוקא משלימים אותה השלימות, אשר עלה ברצונו ית' - חכמת התורת החסידות."
  },
  {
    "day": 8,
    "title": "ח כסלו\nיום הראשון ה'תש\"ד",
    "text": "ח כסלו\nיום הראשון ה'תש\"ד\n\nשיעורים: חומש: וישלח, פרשה ראשונה עם פירש\"י.\nתהלים: מד-מח.\nתניא: אך להבין... -קנח- וכה\"ג.\n\nכשיתבונן האדם בגודל חסדי הבורא-ברוך-הוא, בכך שקטן שבקטנים כפי שהוא האדם, יכול להביא נחת-רוח גדול לגדול הגדולים - וכמ\"ש \"ולגדולתו אין חקר\" - עליו תמיד להיות במצב-רוח מרומם ולעבוד עבודתו בלב ונפש חפצה."
  },
  {
    "day": 9,
    "title": "ט כסלו\nיום שני ה'תש\"ד",
    "text": "ט כסלו\nיום שני ה'תש\"ד\n\nשיעורים: חומש: וישלח, שני עם פירש\"י.\nתהלים: מט-נד.\nתניא: אך עוד... -קנח- מהנברא.\n\nיום הולדת את אדמור האמצעי - תקלד - ויום הסתלקותו - תקפ\"ח. ומנוחתו כבוד [=קבורתו] בניעזשין.\nט בכסלו תקנ\"ד אמר רבינו הזקן מאמר - והוא חלק פרק נ\"ג מספר של בינונים (תניא) המדבר על בית ראשון. למחרתו אמר חסידות עוד הפעם - סיום פרק הנ\"ל עד גמירא [=סופו]. כי המאמרים מר\"ה תק\"ן עד י כסלו תקנ\"ד (אשר בהם נכללו לקוטי עצות משנים הקודמות) מהם נסדרו נ\"ג פרקי של בינונים."
  },
  {
    "day": 10,
    "title": "י כסלו\nיום שלישי ה'תש\"ד",
    "text": "י כסלו\nיום שלישי ה'תש\"ד\n\nשיעורים: חומש: וישלח, שלישי עם פירש\"י.\nתהלים: נה-נט.\nתניא: משא\"כ ההלכות... -316- אלקות.\n\nאדמו\"ר האמצעי יצא לחירות - תקפ\"ז - ממאסרו בעיר וויטעפסק. בחול-המועד סוכות נודע אשר הלשינו את אדמו\"ר האמצעי. ביום הא פ' נח כח תשרי נסע בלוית פקידים מליובאוויטש, בצהרים בא לדאבראמיסל, אמר שם דא\"ח \"מים רבים גו'\", יום ב' נסע משם עד ליאזנא, אמר שם דא\"ח \"רשפיה רשפי גו'\", יום ג' נסע משם לוויטעפסק, וישב שם תפוס עד יום א' וישלח י כסלו."
  },
  {
    "day": 11,
    "title": "יא כסלו\nיום רביעי ה'תש\"ד",
    "text": "יא כסלו\nיום רביעי ה'תש\"ד\n\nשיעורים: חומש: וישלח, רביעי עם פירש\"י.\nתהלים: ס-סה.\nתניא: והטעם... -316- וגמרא.\n\nמהגהות אאמו\"ר [הרש\"ב] על הסידור \"סדר התפילה\" (עם הדא\"ח): ח\"א ד\"ה ברוך עושה בראשית (צט, א) \"משא\"כ בחי' רדל\"א, ניתקן \"ומעתה יובן פי' וענין בחי' רדל\"א.\nח\"ב ד\"ה עד הגל (פח, ד): \"לרבנן והלכה כר\":י שבירך\", ניתקן \"לרבנן אם בירך\".\nשם: \"דעת ר\"י וכן האמת\" העביר קולמוס על \"וכן האמת\".\nשם (פט, א): \"התהו דנקודים\" ניתקן \"התהו דעקודים\"."
  },
  {
    "day": 12,
    "title": "יב כסלו\nיום חמישי ה'תש\"ד",
    "text": "יב כסלו\nיום חמישי ה'תש\"ד\n\nשיעורים: חומש: וישלח, חמישי עם פירש\"י.\nתהלים: סו-סח.\nתניא: ומ\"ש בע\"ח... שוכן וכו' וד\"ל.\n\nברכת \"שפטרני\" [שמברך האב על בן הנכנס לעול מצוות] מברכים בלא שם ומלכות, ומברכים אותה גם ביום ב', ה', בר\"ח, ולאו דוקא בשבת.\nמקובל בידינו בשם מורינו הבעש\"ט: כששומעם דבר לא טוב על אחד מישראל, גם אם אין מכירים אותו, צריך להצטער צער רב, כי אחד מהם הוא בודאי לא טוב: אם אמת הדבר שמספרים על פלוני, הלא הוא לא טוב, ואם אינו אמת הלא המספר נמצא במצב לר טוב."
  },
  {
    "day": 13,
    "title": "יג כסלו\nיום שישי ה'תש\"ד",
    "text": "יג כסלו\nיום שישי ה'תש\"ד\n\nשיעורים: חומש: וישלח, שישי עם פירש\"י.\nתהלים: סט-עא.\nתניא: ולהבין פרטי... דז\"א.\n\nאמר אאמו\"ר [הרש\"ב]: חסידות משנה את המציאות ומגלה את המהות. והמהות של האיש הישראלי אין להעריך ולשער, כי הוא חלק מן העצם, והתופס במקצתו כאילו תופס בכולו, וכשם שהעצם אין לו שיעור כך החלק אין לו שיעור, על דרך [מה שמצינו בהלכה, לגבי מין הציצית שעליו להיות ממין הכנף (כיון ש'תופס במקצתו תופס בכולו'), שדרשו חכמינו:] \"הכנף - מין כנף\". אין זה אלא שעצמות ברא נשמה שתהיה נברא - וחסידות\nמגלה את המהות."
  },
  {
    "day": 14,
    "title": "יד כסלו\nשבת ה'תש\"ד",
    "text": "יד כסלו\nשבת ה'תש\"ד\n\nשיעורים: חומש: וישלח, שביעי עם פירש\"י.\nתהלים: עב-עו.\nתניא: דוד...-320- בעת צרתו.\n\nמברכין ברכת המזון בכוס של ברכה, אף שאין עשרה. הכוס - על כף היד והאצבעות זקופות. אוחז הכוס מאמירת \"רבותי מיר וועלען בענטשען\" [=רבותי נברך] עד אחרי סיום ברכה שלישית, שאז מעמידו על השולחן.\nבאחת משיחותיו ביאר אאמו\"ר [הרש\"ב] ותוכן דבריו: יש צדיק, ישר, תמים, חסיד. צדיק - על שם קיום מצוות עשה - ממשיך גילויים דסדר ההשתלשלות. ישר - על שם קיום [מצוות] לא תעשה - גילויים למעלה מסדר ההשתלשלות. תמים - הערנסקייט [=רצינות] - גילויים ד\"טעם עצו ופריו שוים\", התחברות סובב-כל-עלמין וממלא-כל עלמין. למעלה מכולם - חסיד, ויש בזה ג' מדרגות: א) שעניני העולם אינם מטרידים ומבלבלים אותו; כל אחד ואחד יכול להגיע לזה וכל אחד ואחד מחוייב להגיע לזה. ב) שכל עניניו הם אלוקות. ואף ש\"לא רחוקה היא ממך גו'\", מכל מקום אין זה שייך לכאו\"א. ג) מה שכתוב ב\"תיקוני זהר\": \"איזהו חסיד המתחסד עם קונו - עם קן דיליה\", ופירש בספר של בינונים [=התניא] שזהו ליחדא קודשא-בריך-הוא ושכינתיה בתחתונים ולא לרוות נפשו הצמאה בלבד."
  },
  {
    "day": 15,
    "title": "טו כסלו\nיום ראשון ה'תש\"ד",
    "text": "טו כסלו\nיום ראשון ה'תש\"ד\n\nשיעורים: חומש: וישב פרשה ראשונה העם פירש\"י.\nתהלים: עז-עח.\nתניא: אך מה שהי'... ואחור ע\"ש.\n\nב\"תורה-אור\" ד\"ה וישב: \"ואינה יכולה לראות באהבה\", צ\"ל \"ואינה יכולה להיות באהבה\".\nרבינו הזקן סיפר לבנו אדמו\"ר האמצעי: הסבא (הבעש\"ט) אומר שזקוקים למסירות נפש על אהבת ישראל, אפילו עבור יהודי שאף פעם לא ראו."
  },
  {
    "day": 16,
    "title": "טז כסלו\nיום שני ה'תש\"ד",
    "text": "טז כסלו\nיום שני ה'תש\"ד\n\nשיעורים: חומש: וישב, שני עם פירש\"י.\nתהלים: עט-פב.\nתניא: וצדקה... א\"ס ב\"ה.\n\nיסוד עיקרי בשיטת חב\"ד הוא, אשר המוח השליט על הלב בתולדתו, ישעבד את הלב לעבודת השי\"ת, מתוך השכלה הבנה והעמקת הדעת בגדולת בורא העולם ב\"ה."
  },
  {
    "day": 17,
    "title": "יז כסלו\nיום שלישי ה'תש\"ד",
    "text": "יז כסלו\nיום שלישי ה'תש\"ד\n\nשיעורים: חומש: וישב, שלישי עם פירש\"י.\nתהלים: פג-פז.\nתניא: הנה לא... וכו' וד\"ל.\n\nחסידות חב\"ד פותחת שערי היכלי חכמה ובינה, לידע ולהכיר את מי שאמר והיה העולם בהשגה שכלית, מעוררת רגשי הלב להתפעל באותה מידה שבלב המחוייבת מהשכלה זו, ומורה דרך אשר כל אחד ואחד לפום שיעורא דיליה [=לפי השגתו] יכול לגשת אל הקודש לעבות את הוי' במוחו ולבו."
  },
  {
    "day": 18,
    "title": "יח כסלו\nיום רביעי ה'תש\"ד",
    "text": "יח כסלו\nיום רביעי ה'תש\"ד\n\nשיעורים: חומש: וישב, רביעי עם פירש\"י.\nתהלים: פח-פט.\nתניא: הוכח תוכיח... לעומת זה כו'.\n\nבמנחה אין אומרים תחנון.\nה\"צמח צדק\" כותב: אהבה דבחינת \"[מי לי בשמים] ועמך לא חפצתי [בארץ]\" (היינו) שלא לחפוץ שום דבר זולתו ית', ולא אפילו \"שמים וארץ\" שהם גן-עדן עליון ותחתון, כי רק\nביו\"ד נברא כו'; אלא תהיה האהבה רק לו ית' לבד, דהיינו למהותו ועצמותו ית' ממש. וכך היה נשמע הלשון ממורי ורבי נ\"ע (רבינו הזקן) בדביקותו, שהיה אומר בזה הלשון:\n\"איך וויל זע גאר ניסט, איך וויל ניט דיין גן-עדן איך וויל ניט דיין עולם הבא איך וויל מער ניט אז דיך אליין\". [=איני חפץ במאומה; איני רוצה בגן-העדן שלך, איני רוצה בעולם-הבא\nשלך - כי אם אותך לבד\"]\n\n___*___\nגוט יום טוב.\nלשנה טובה בלימוד החסידות ודרכי החסידות\nתכתבו ותחתמו."
  },
  {
    "day": 19,
    "title": "יט כסלו\nשבת ה'תש\"ג",
    "text": "יט כסלו\nשבת ה'תש\"ג\n\nהפטורה: חזון עובדיה. אין אומרים אב הרחמים וצדקתך.\nשיעורים: חומש: וישלח, שביעי עם פירש\"י.\nתהלים: צ-צו.\nתניא: ספר לקו\"א הנקרא בשם... והקצרה בעזה\"י. הסכמת א) הרב... אאניפאלי. ב) הרב... הכהן.\n\nאין השליח ציבור מתעטף בטלית למנחה או למעריב, לא בשבת ויום-טוב ולא בראש השנה.\nהילולא [יום השנה] של המגיד - ממעזריטש - ג' וישב תקל\"ג, ומנוחתו כבוד [=קבורתו] באניפאלי.\nאדמו\"ר הזקן יצא לחירות ממאסרו הראשון - יט כסלו, ג' וישב, תקנ\"ט, לפנות ערב.\nממכתב רבינו הזקן: ברם כגון דא צריך להודיע, כי יום אשר עשה ד' לנו יום יט כלו, יום ג' שהוכפל בו כי טוב, יום הלולא רבא של רבינו הקדוש נ\"ע, וכשקריתי בספר תהילים בפסוק 'פדה בשלום נפשי', קודם שהתחלתי פסוק שלאחריו, יצאתי בשלום מד' שלום.\n\n*****\n\nיום התוועדות וקבלת החלטות טובות בקביעות עתים לתורה הנגלית ודא\"ח [='דברי אלוקים חיים' - חזרת חסידות] ברבים, וחיזוק דרכי החסידים באהבת רעים.\nנוהגים לסדר חלוקת הש\"ס [=התלמוד], ועל פי הסדר המבואר באגגרת הקודש ד\"ה \"הוכח תוכיח\". בליובאוויטש משנת תרס\"ג ואילך היו מסדרים חלוקת הש\"ס כ\"ד בטבת - יום הלולא של רבינו הזקן - מפני אפס הפנאי ביט כסלו."
  },
  {
    "day": 20,
    "title": "כ כסלו\nיום ראשון ה'תש\"ג",
    "text": "כ כסלו\nיום ראשון ה'תש\"ג\n\nשיעורים: חומש: וישב, פרשה ראשונה עם פירש\"י.\nתהלים: צז-קג.\nתניא: הסכמות הרבנים... ז\"ל נבג\"מ.\n\nהדפסת ספר של בינונים - תניא - בפעם הראשונה נגמרה יום ג' כ' כסלו תקנ\"ז בסלאוויטא. וכולל:\nחלק ראשון - ספר של בינונים, חלק שני - חנוך קטן ושער היחוד והאמונה.\nאגרת התשובה - מהדורא קמא - נדפסה לראשונה: זאלקווי תקנ\"ט; מהדורא בתרא - נדפסה לראשונה: שקלאוו תקס\"ו.\nאגרת הקודש - בפעם הראשונה - שקלאוו תקע\"ד. הוצאה מתוקנת של כל ד' החלקים - ווילנא ראם תר\"ס, וחזרה ונדפסה כמה פעמים."
  },
  {
    "day": 21,
    "title": "כא כסלו\nיום שני ה'תש\"ג",
    "text": "כא כסלו\nיום שני ה'תש\"ג\n\nשיעורים: חומש: וישב, שני עם פירש\"י.\nתהלים: קד-קה.\nתניא: הקדמת המלקט... בעלה וגו'.\n\nיש לשנן משניות בעל-פה כל חד לפום שיעורי' דילי' [כל אחד כפי ערכו], וכשהולך ברחוב - לחזור עליהם, בכך נזכה לקבל פני המשיח.\nחסידים צריכים ללמוד חסידות: חסידים סתם - יום שני, יום חמישי ויום השבת, תמימים - שעה אחת בכל יום."
  },
  {
    "day": 22,
    "title": "כב כסלו\nיום שלישי ה'תש\"ג",
    "text": "כב כסלו\nיום שלישי ה'תש\"ג\n\nשיעורים: חומש: וישב, שלישי עם פירש\"י.\nתהלים: קו-קז.\nתניא: אך ביודעיי... את ה' וגו' אכי\"ר.\n\nמתקנות כ\"ק אדמו\"ר שליט\"א [הריי\"צ]: לאמר בכל בוקר אחר התפילה - וגם בשבת ויום-טוב, ראש השנה ויום הכיפורים - תהלים, כפי שנחלק לימי החודש, ואחר אמירה בעשרה - קדיש-יתום.\nבחודש של כט יום אומרים ביום כט השיעור דשני הימים."
  },
  {
    "day": 23,
    "title": "כג כסלו\nיום רביעי ה'תש\"ג",
    "text": "כג כסלו\nיום רביעי ה'תש\"ג\n\nשיעורים: חומש: וישב, רביעי עם פירש\"י.\nתהלים: קח-קיב.\nתניא: והנה אחר... אמרים הנ\"ל.\n\nמשיחות אאזמו\"ר [מהר\"ש] - אלול תרל\"ה: ג' ימים קודם השבת הוא הכנה לשבת. על השבת נאמר בזהר \"דמני' מתברכין [=ממנו מתברכים] כולהו יומין\". \"כולהו יומין\" - הם כל ששת ימי השבוע, שעליהם נתן הקב\"ה ברכה כללית \"וברכך ה' אלוקיך בכל אשר תעשה\", שברכת השבת היא [לימים ש] מלפניו ומאחריו, ההכנה לשבת מתחילה מיום ד' - כשהמורה על-כך הוא ה\"לכו נרננה הקטן\" שהוא בן ג' פסוקים [אותו אומרים בשיר של יום הרביעי בתפילת שחרית]."
  },
  {
    "day": 24,
    "title": "כד כסלו, ערב חנוכה\nיום חמישי ה'תש\"ג",
    "text": "כד כסלו, ערב חנוכה\nיום חמישי ה'תש\"ג\n\nשיעורים: חומש: וישב, חמישי עם פירש\"י.\nתהלים: קיג-קיח.\nתניא: פרק א. תניא... פנים לתורה.\n\n(המשך). ביאור ג' הפסוקים - לכו נרננה - ע\"פ מדה ממוצעת, מדת כל אדם [=הבנת אדם ממוצעת]: ביום רביעי, כשאדם מתחיל לחשוב מנין יקח לצרכי השבת, הן במשמעותם הפשוטה, והן באיזה תוכן ימולא השבת על ידו - שהרי כל יהודי הוא בשבת אדם אחר לגמרי [מכל השבוע] - נקלעים למצב רוח של \"מרה שחורה\", ועל כך העצה: \"לכו נרננה\", בטחון. כשמגיע יום חמישי, השבת קרובה יותר ועדיין עומדים חסרי-כול, כשהמצב בו שרויים אינו \"מרנין\" - ברור שיש לעשות משהו; אזי, כשיושבים בליל שישי [הלילה שביו יום חמישי לשישי] ולומדים חסידות - או אז מורגש בנפשו ביום שישי [תוכנם של הפסוקים הבאים בהמשך -] ש\"כי אל גדול גו' ומלך גדול גו'\". ומתוך תכנים אלו - עושה יהודי את השבת.\nבמנחה אין אומרים תחנון."
  },
  {
    "day": 25,
    "title": "כה כסלו, א חנוכה\nיום שישי ה'תש\"ג",
    "text": "כה כסלו, א חנוכה\nיום שישי ה'תש\"ג\n\nשיעורים: חומש: וישב, שישי עם פירש\"י.\nתהלים: קיט, אשרי... מצותך מאד.\nתניא: והא דאמרינן... להתייהר כו'.\n\nאאמו\"ר [הרש\"ב] היה מדליק נרות חנוכה בין מנחה למעריב, ולא היה מדייק בפתח [מקום הנחת החנוכי'] שיהיה מדרום לצפון או ממזרח למערב. \"הנרות הללו\" - אחר הדלקת כל הנרות. והיה יושב בסמוך להנרות חצי שעה - לבד מיום ו' ערב-שבת-קודש שלא היה מתעכב חצי שעה - מדייק שידלקו הנרות חמישים מינוט [=דקות] לכל הפחות.\nמנחה, נר חנוכה, נר שבת."
  },
  {
    "day": 26,
    "title": "כו כסלו, ב חנוכה\nשבת ה'תש\"ג",
    "text": "כו כסלו, ב חנוכה\nשבת ה'תש\"ג\n\nמברכים ר\"ח טבת. אמירת כל התהלים בהשכמה.\nשיעורים: וישב, שביעי עם פירש\"י.\nתהלים: קיט, מה... לא שכחתי.\nתניא: פרק ב. ונפש... בראשית.\n\nיום התוועדות. טל ומטר. נר חנוכה אחר הבדלה וקודם אמירת ויתן לך. בביהכ\"נ נר חנוכה קודם הבדלה\nביום שבת קודש שמברכים החודש, השכם בבקר יתקבצו אנ\"ש [=אנשי שלומנו] לביהכ\"נ להגיד כל התהלים. אחר האמירה ילמדו כשעה מאמר של חסידות שיהיה מובן לכל, ואח\"כ תפלה. מועד התוועדות כפי הזמן שיגבילו, מתאים לתנאי המקום, מקום דירתם להצלחה בגשמיות ורוחניות.\nאחר אמירת כל התהלים בשבת מברכים יאמרו קדיש-יתום. ואם יש חיוב - יום השנה או אבל - אומרים קדיש-יתום אחר כל ספר."
  },
  {
    "day": 27,
    "title": "כז כסלו, ג חנוכה\nיום ראשון ה'תש\"ג",
    "text": "כז כסלו, ג חנוכה\nיום ראשון ה'תש\"ג\n\nשיעורים: חומש: מקץ, פרשה ראשונה עם פירש\"י.\nתהלים: קכ- קלד.\nתניא: פרק ג. והנה כל... -14- ופחדו.\n\nבמאסר השני של רבינו הזקן - בשנת תקס\"א - לא ישב בתפיסא [=בית כלא] ומאסר כבד כבראשונה. אבל המלשינות היתה כבדה יותר, כי עיקר ההלשנה היתה על תורת החסידות, וההתנגדות היתה גדולה במאד. היה תפוס \"בטיינע סאוועט\". יום שיצא לחרות: נר ג דחנוכה."
  },
  {
    "day": 28,
    "title": "כח כסלו, ד חנוכה\nיום שני ה'תש\"ג",
    "text": "כח כסלו, ד חנוכה\nיום שני ה'תש\"ג\n\nשיעורים: חומש: מקץ, שני עם פירש\"י.\nתהלים: קלה-קלט.\nתניא: כי השכל... ויראה וענפי'.\n\nהנהוג אצל ה\"צמח צדק\", כי באחד מלילי חנוכה היו עושים כעין פארבריינגען [=התוועדות] עם בני הבית, והיו באים גם כלותיו, ונקרא \"לאטקעס-אווענט\" [=\"ערב לביבות\"]. וכן היה אצל רבינו הזקן ואדמו\"ר האמצעי. בין הסיפורים שהיו הרביים [= האדמורי\"ם] מספרים בסעודה זו, היו סיפורים אשר בכל חנוכה היו משוחחים אודותם, אף שכבר דיברו מזה בשנה העברה.\nאאמו\"ר [הרש\"ב] היה נותן דמי חנוכה בליל נר הרביעי או החמישי."
  },
  {
    "day": 29,
    "title": "כט כסלו, ה דחנוכה\nיום שלישי ה'תש\"ג",
    "text": "כט כסלו, ה דחנוכה\nיום שלישי ה'תש\"ג\n\nשיעורים: חומש: מקץ, שלישי עם הפירש\"י.\nתהלים: קמ-קנ.\nתניא: פרק ד. ועוד יש... -ח- לא תעשה.\n\nעבירות היהודים (בזמן היונים) היו: ההתחברות [ההתידדות] עם היוונים, לימוד תרבותם, חילול שבת ומועד, אכילת טריפות ואי שמירת הטהרה היהודית. מכת-העונש היתה בחורבנו הרוחני של בית המקדש, הריגה ושעבוד בגלות. על-ידי תשובה ומסירות נפש באה ישועת הפלא האלוקית הגדולה - נס חנוכה.\n\nא טבת, ר\"ח, ו חנוכה\nיום רביעי ה'תש\"ג\n\nשיעורים: חומש: מקץ, רביעי עם פירש\"י.\nתהלים: א-ט.\nתניא: והנה שלשה... -16- לבושים אלו.\n\nנוהגים אשר היחיד מברך - בהלל - תחלה וסוף גם בימים שאין גומרים בהם את ההלל. הנוסח שאומרים הוא: \"יהללוך ה' אלוקינו כל מעשיך\", בהשמטת תיבת \"על\". כל התפילין מניחים קודם מוסף, אבל השיעורים לומדים אחר סיום כל התפילה."
  },
  {
    "day": 29,
    "title": "כט כסלו, ה דחנוכה\nיום שלישי ה'תש\"ג",
    "text": "כט כסלו, ה דחנוכה\nיום שלישי ה'תש\"ג\n\nשיעורים: חומש: מקץ, שלישי עם הפירש\"י.\nתהלים: קמ-קנ.\nתניא: פרק ד. ועוד יש... -ח- לא תעשה.\n\nעבירות היהודים (בזמן היונים) היו: ההתחברות [ההתידדות] עם היוונים, לימוד תרבותם, חילול שבת ומועד, אכילת טריפות ואי שמירת הטהרה היהודית. מכת-העונש היתה בחורבנו הרוחני של בית המקדש, הריגה ושעבוד בגלות. על-ידי תשובה ומסירות נפש באה ישועת הפלא האלוקית הגדולה - נס חנוכה."
  }
]