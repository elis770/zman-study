[
  {
    "day": 1,
    "title": "א סיון, ר\"ח, מה לעומר\nיום שישי ה'תש\"ג",
    "text": "א סיון, ר\"ח, מה לעומר\nיום שישי ה'תש\"ג\n\nשיעורים: חומש: במדבר, שישי עם פירש\"י.\nתהלים: א-ט.\nתניא: ומהו הלבוש... -עג- התורה.\n\nעד י\"ב בחודש - ועד בכלל - אין אומרים תחנון.\n\"זרוק חוטרא לאוירא אעיקריה קאי\" [כשתזרוק מקל לאויר, הוא יפול תמיד ארצה \"על עיקרו\" - למקורו]. נחלה בלי מצרים הנחילו אבותינו רבותינו הקדושים לכבוד חסידים הראשונים, אשר בני בניהם ובני בנותיהם לדורותיהם, באיזה מדינה וסביבה שיהיו, יהיה אצלם אותו ה\"עיקריה\", והוא המשכת פנימיות הלב אל צור מחצבתו. לפעמים ה'עיקריה' מכוסה ונעלם בכמה לבושים. וזאת היא עבודת החפץ בחיים להסיר את הכיסויים ולקבוע לו זמני לימוד בתןרת החסידות ולנהוג במנהגי עדת החסידים."
  },
  {
    "day": 2,
    "title": "ב סיון, מו לעומר\nשבת ה'תש\"ג",
    "text": "ב סיון, מו לעומר\nשבת ה'תש\"ג\n\nשיעורים: חומש: במדבר, שביעי עם פירש\"י.\nתהלים: י-יז.\nתניא: ובירידתה... בשם שכינה.\n\nאנא בכח - דקבלת שבת - אומרים בלחש.\nופרוס עלינו כו' - בקבלת שבת - בעמידה.\nבשנת תקפ\"ט חל שבת פרשת במדבר ה' בסיון. קודם הדלקת נרות של שבת אמר ה\"צמח צדק\" מאמר \"שאו את ראש גו' אבותם\". פירוש 'שאו', כפירוש הראב\"ע [אבן עזרא] מענין 'כי תשא את ראש'. וביאור הענין, שע\"י עבודת הארת הנשמה שבגוף, נעשה עליה בראש ועצם הנשמה כמו שהיא למעלה. והסביר כמה פסוקים ומאמרי זהר ומדרש. בשבת בצהרים אמר רבינו הדרוש \"וארשתיך לי לעולם\" וביאורו, שנדפסו ב\"ליקוטי-תורה\". ביום א דחג-השבועות אמר רבינו את הדרוש \"וספרתם לכם\" וביאורו - שנדפסו ב\"לקוטי-תורה\". ביום השני דחה\"ש בסעודת י\"ט אמר רבינו את הדרוש \"והחכמה מאין תמצא\", והוא \"ביאור\" השני בענין \"תספרו חמישים יום\" הנדפס ב\"לקוטי תורה\"."
  },
  {
    "day": 3,
    "title": "ג סיון, מז לעומר\nיום ראשון ה'תש\"ג",
    "text": "ג סיון, מז לעומר\nיום ראשון ה'תש\"ג\n\nשיעורים: חומש: נשא, פרשה ראשונה עם פירש\"י\nתהלים: יח-כב\nתניא: פרק נג. והנה... -148- לי\"ח.\n\nכשהסתפרו בימי הגבלה, קודם ערב חג השבועות, לא היתה רוח אאמו\"ר [הרש\"ב] נוחה מזה.\nהמעיין בשיטת תוספות דיבור המתחיל \"תורה\" (שבת פ\"ט א), יבין שחה\"ש הוא זמן עת רצון למעלה, והשי\"ת מטריד את המקטרג על עם ישראל, כדוגמת הטרדתו בשעת התקיעות בר\"ה ויום הקדוש דצום כיפורים."
  },
  {
    "day": 4,
    "title": "ד סיון, מח לעומר\nיום שני ה'תש\"ג",
    "text": "ד סיון, מח לעומר\nיום שני ה'תש\"ג\n\nשיעורים: חומש: נשא, שני עם פירש\"י.\nתהלים: כג-כח.\nתניא: ובבית שני... -148- ברתא.\n\nחג השבועות הוא זמן המוכשר לעשות הכל לטובת לימוד התורה והעבודה ביראת שמים, וכן להתעסק בתשובה בהנוגע לתורה באין מפריע משטן המקטרג. כדוגמת זמן התקיעות בראש השנה ויום הקדוש דצום הכיפורים."
  },
  {
    "day": 5,
    "title": "ה סיון, עחה\"ש, מט לעומר\nיום שלישי ה'תש\"ג",
    "text": "ה סיון, עחה\"ש, מט לעומר\nיום שלישי ה'תש\"ג\n\nשיעורים: חומש: נשא, שלישי עם פירש\"י.\nתהלים: כט-לד.\nתניא: וז\"ש הינוקא... במ\"א.\n\nערב חג השבועות תקנ\"ז אמר רבינו הזקן תורה: \"וקדשתם היום ומחר גו'\": 'וקדשתם היום ומחר' - זהו מלמעלה, אבל \"וכבשו שמלותם\" - זה צריך לעשות בכחות עצמאיים. זה היה כל ה'תורה'. וביאר ה\"צמח צדק\": 'וקדשתם' נאמר למשה, ואתפשטותא דמשה בכל דרא ודרא - והם באפשרותם לקדש את היום והמחר; אך נוסף לזאת צריך \"וכבסו שמלותם\" - לבושי מחשבה דבור ומעשה, וזאת צריך לעשות בכוחות עצמאיים."
  },
  {
    "day": 6,
    "title": "ו סיון, א דחה\"ש\nיום רביעי ה'תש\"ג",
    "text": "ו סיון, א דחה\"ש\nיום רביעי ה'תש\"ג\n\nבשעת קריאת עשרת הדברות עומדים ופניהם אל הס\"ת, אין אומרים אקדמות.\nשיעורים: חומש: נשא, רביעי עם פירש\"י.\nתהלים: לה-לח\nתניא: לקוטי אמרים.. הנקרא בשם... ואחדותו ית'.\n\nהסתלקות הבעש\"ט - ביום הרביעי א דחג השבועות תק\"ך ומנוחתו כבוד [=קבורתו] במעזיבוש. אדמו\"ר הזקן אמר על-זה - יום ד כ בכסלו תקנ\"ט בפעטערבורג - \"ביום הרביעי נטלו [כלומר נסתלקו - על משקל \"נתלו\" שנאמר לגבי הבריאה] מאורות\"."
  },
  {
    "day": 7,
    "title": "ז סיון, ב דחה\"ש [בחו\"ל]\nיום חמישי ה'תש\"ג",
    "text": "ז סיון, ב דחה\"ש [בחו\"ל]\nיום חמישי ה'תש\"ג\n\nשיעורים: חומש: נשא, חמישי עם פירש\"י.\nתהלים: לט-מג.\nתניא: שער היחוד.. כולא חד.\n\nנשיאת כפיים: כשאומרים תיבת 'יברכך' - המתברך ראשו באמצע. 'ה'' - מיסב ראשו לימינו, שהיא שמאל המברך. 'וישמרך' - באמצע. 'יאר' - לשמאלו שהיא ימיו המברך וכו'. 'שלום' - ראשו באמצע. אמירת רבוש\"ע - בשעה שהכהנים מנגנים דוקא, אבל כשאומרים התיבות צריך לשמוע. כשמנגנים ל\"וישם\" אומרים \"רבונו-של-עולם... הצדיק\". כשמנגנים לתיבת \"לך\" - \"ואם... אלישע\". [כשמנגנים] ל\"שלום\" - \"וכשם... לטובה\". כשאומרים \"שלום\" - אומרים \"ותשמרני ותחנני ותרצני\". \"אדיר במרום\" אומרים אחר עניית אמן כשעדיין הטלית על פניו."
  },
  {
    "day": 8,
    "title": "ח סיון, אסרו חה\"ש [בחו\"ל]\nיום שישי ה'תש\"ג",
    "text": "ח סיון, אסרו חה\"ש [בחו\"ל]\nיום שישי ה'תש\"ג\n\nשיעורים: חומש: נשא, שישי עם פירש\"י.\nתהלים: מד-מח.\nתניא: פרק ב. והנה... -154- אינו כן.\n\nעולם הזה הגשמי הוא תערובת \"גינוניא\" של הקב\"ה (מקום מפגש, שבו השי\"ת כביכול מזדמן עם האדם בחיר הנבראים) ו\"גנת אגוז\" ([אגוז=] בגמטריא חטא). והשי\"ת מעניק בחירה חפשית לאדם, כך יכול האדם בעצמו לבחור דרכו בחיים."
  },
  {
    "day": 9,
    "title": "ט סיון\nשבת ה'תש\"ג",
    "text": "ט סיון\nשבת ה'תש\"ג\n\nשיעורים: חומש: נשא שביעי עם פירש\"י.\nתהלים: מט-נד.\nתניא: וכ\"ש... -154- הבריאה.\n\nהעולם זקוק לטיהור האויר. טהרת האויר היא רק ע\"י אותיות התורה. האותיות שבתורה הם שמירה כללית ושמירה פרטית. חלוקת הששה סדרי משנה (בעל פה) היא קיום ה\"בלכתך בדרך\". המשנה-משניות שמשננים אותם איפה שנמצאים, בכל מקום שנמצאים - מאירים את הקשר של ישראל עם קוב\"ה. משנה היא אותיות נשמה. קשה למצוא את הביטוי שיבטא את התועלת הגדולה ביותר, בעזה\"י, בשמירה כללית ובשמירה פרטית, שמשיגים, בעזה\"י, ע\"י החזרה הסדירה של משניות; וחסרות המילים שיביעו את גודל נחת הרוח, שיגרמו לבורא עולם ב\"ה."
  },
  {
    "day": 10,
    "title": "י סיון\nיום ראשון ה'תש\"ג",
    "text": "י סיון\nיום ראשון ה'תש\"ג\n\nשיעורים: חומש: בהעלותך, פרשה ראשונה עם פירש\"י.\nתהלים: נה-נט.\nתניא: פרק ג. והנה... אפס בלעדו.\n\nרבינו הזקן ענה לאחד בהכנסו ליחידות: ...בני ישראל קרויים נרות. נר כלול מכלי, פתילה, שמן ואש. אך חייבים להצית את האש ואז הוא מאיר. הנר שבך הוא טוב, אך חסר לך מי שידליקו; ע\"י הכאה בכוח באבן של נפש הבהמית, ניתז ניצוץ אש, שהוא מצית את האש האלקי."
  },
  {
    "day": 11,
    "title": "יא סיון\nיום שני ה'תש\"ג",
    "text": "יא סיון\nיום שני ה'תש\"ג\n\nשיעורים: חומש: בהעלותך, שני עם פירש\"י.\nתהלים: ס-סה.\nתניא: והמשל... -156- ואפס בלעדו.\n\nמשיחות אאמו\"ר [הרש\"ב]: בעבודת ה' על דרך החסידות, קיימים כל הדרגות... דרגת המת אינה זקוקה להסבר רב. אך קיים גם - תודה לאל - תחיית המתים בעבודה רוחנית: מת הוא קר; לא קיים דבר קר כל-כך כמו השכל הטבעי והשכל האנושי, וכשהשכל הטבעי משיג השגה אלוקית, והמדות שבשכל מתפעלים ומתרגשים מהתענוג השכלי - הרי זה תחיית המתים האמיתי."
  },
  {
    "day": 12,
    "title": "יב סיון\nיום שלישי (תשג)\nשיעורים: חומש: בהעלותך, שלישי עם פירש\"י.\nתהלים: סו-סח.\nתניא: וכדברים... -156- להקדים.",
    "text": "יב סיון\nיום שלישי (תשג)\nשיעורים: חומש: בהעלותך, שלישי עם פירש\"י.\nתהלים: סו-סח.\nתניא: וכדברים... -156- להקדים.\n\nבברכת \"שהכל נהיה בדברו\": נהיה - היו\"ד בקמץ ולא בסגול.\nאאמו\"ר [הרש\"ב] כותב באחד ממכתביו: אהוב את הבקורת, כי היא תעמידך על הגובה האמיתי."
  },
  {
    "day": 13,
    "title": "יג סיון\nיום רביעי ה'תש\"ג",
    "text": "יג סיון\nיום רביעי ה'תש\"ג\n\nשיעורים: חומש: בהעלותך, רביעי עם פירש\"י.\nתהלים: סט-עא\nתניא: פרק ד. כי... -עט- להטיב.\n\nה\"צמח צדק\" חיבר כמה ניגונים, לימודו היה בקול וניגון, ולפעמים היה מפסיק באמצע לימודו, או כתיבת דא\"ח [=דברי אלוקים חיים, חסידות] או שאלות ותשובות, ומנגן איזה ניגון.\nאאזמו\"ר [המהר\"ש] סיפר, אשר מקול ניגונו של הצ\"צ היה יודע במה הוא עסוק באותה שעה."
  },
  {
    "day": 14,
    "title": "יד סיון\nיום חמישי ה'תש\"ג",
    "text": "יד סיון\nיום חמישי ה'תש\"ג\n\nשיעורים: חומש: בהעלותך, חמישי עם פירש\"י.\nתהלים: עב-עו.\nתניא: והנה כמו... -158- ליש.\n\nבלבישת טלית קטן בבוקר בידים נקיות ובמקום שמותר לברך, מברכים \"על מצות ציצית\" - כיון שאין בטלית קטן שלנו שיעור עיטוף. אם אסור לברך, אזי קודם התפילה - אם אינו לובש טלית גדול - ימשמש בד' ציציותיו ויברך אז."
  },
  {
    "day": 15,
    "title": "טו סיון\nיום שישי ה'תש\"ג",
    "text": "טו סיון\nיום שישי ה'תש\"ג\n\nשיעורים: חומש: בהעלותך, שישי עם פירש\"י.\nתהלים: עז-עח.\nתניא: והנה בחי'... לי\"ח.\n\nבתחילה היה רבינו הגדול [אדמו\"ר הזקן] אומר דרושים קצרים במאוד, מרעישי הלב ומלהיבים מאד, ונקראו בשם \"דרכים\", אח\"כ נקראו \"אגרות\" והם ארוכים יותר. אח\"כ השתלשל שנקראו \"תורות\" והם שרשי הדרושים שב\"תורה-אור\" ו\"לקוטי-תורה\", אח\"כ ארוכים מעט יותר ונקראו \"כתבים\", והם בביאור בהשגה רחבה לפי ערך."
  },
  {
    "day": 16,
    "title": "טז סיון\nשבת ה'תש\"ג",
    "text": "טז סיון\nשבת ה'תש\"ג\n\nשיעורים חומש: בהעלותך, שביעי עם פירש\"י.\nתהלים: עט-פב.\nתניא: פרק ה. והנה...פרק ג].\n\nכבר החליטו הראשונים כמלאכים זי\"ע אשר רפואת הנפש היא כרפואת הגוף.\nלכל ראש צריך לסמן מקום החולי: אם הוא מצד שחומר גופו עב, גס ומושחת, או שהחיסרון הוא בכוחות נפשו, שיש לה נטיות לענינים רעים כמו גאוה, שקר וכדומה, או שמקור החולי הוא בהרגילות, שמפני רוע החינוך או רוע הסביבה בא להרגלים רעים.\nעד אשר לא יתבררו פרטי מקום החולי וסיבת אחיזת המחלה אי אפשר להתחיל ברפואתו, כי אם לסדר אופן הנהגה ישרה בכל הדברים במה שיעשה ובמה שימנה את עצמו מהם: ב\"ועשה טוב\" - בקיום המצוות, קביעות עתים לתורה, קנין מדות טובות, וב\"סור מרע\". אמנם מה שנחוץ ביותר הוא שיעורר החולה בעצמו שני ענינים: א) לידע שהוא חולה ויכסוף וישתוקק להתרפאות מחליו. ב) הידיעה שיכול להתרפאות, והתקוה ובטחון גמור כי בעזה\"י יתרפא מחליו."
  },
  {
    "day": 17,
    "title": "יז סיון\nיום ראשון ה'תש\"ג",
    "text": "יז סיון\nיום ראשון ה'תש\"ג\n\nשיעורים: חומש: שלח, פרשה ראשונה עם פירש\"י.\nתהלים: פג-פז.\nתניא: פרק ו. והנה... -160- בחסד.\n\nשלא להנות מעולם הזה במלא המובן - הוא רק הכנה טובה לעבודה; ענין העבודה הוא לעשות הגשמי כלי לאלוקות."
  },
  {
    "day": 18,
    "title": "יח סיון\nיום שני ה'תש\"ג",
    "text": "יח סיון\nיום שני ה'תש\"ג\n\nשיעורים: חומש: שלח, שני עם פירש\"י.\nתהלים: פח-פט.\nתניא: והנה מהתכללות... -פא- בשמש.\n\nבזמן הזה בעקבתא דמשיחא ממש, החובה על כל אחד מישראל לדרוש בטובת זולתו, בין זקן ובין צעיר, לעוררו לתשובה, למען שלא יצא ח\"ו מכלל ישראל שיזכו, בעזה\"י לגאולה שלימה."
  },
  {
    "day": 19,
    "title": "י\"ט סיון\nיום שלישי ה'תש\"ג",
    "text": "י\"ט סיון\nיום שלישי ה'תש\"ג\n\nשיעורים: חומש: שלח, שלישי עם פירש\"י.\nתהלים: צ-צו.\nתניא: ולכן הוצרך... האלוקים.\n\nבחודש מרחשון תרי\"ג קבע ה\"צמח צדק\", מלבד השיעורים האחרים, שיעור לימוד עם אאזמו\"ר [המהר\"ש], בכל יום שתי שעות ומחצה - בחורף מתחיל משעה העשירית [ב]לילה ובקיץ משעה הרביעית לפנות בוקר. - שתי שנים היה הלימוד: קבלה עם ביאורי חסידות. אחר זמן זה - עד אלול תרט\"ז, שאז נפסק השיעור, למד ספרי מחקר: הרס\"ג, \"מורה נבוכים\", \"עיקרים\", \"כוזרי\" ועוד - ע\"פ תורת החסידות."
  },
  {
    "day": 20,
    "title": "כ סיון\nיום רביעי ה'תש\"ג",
    "text": "כ סיון\nיום רביעי ה'תש\"ג\n\nשיעורים: חומש: שלח, רביעי עם פירש\"י.\nתהלים: צז-קג.\nתניא: פרז ז. והנה... -פב- עליו כלל.\n\nמפתגמי אאזמו\"ר [המהר\"ש]: מבנה השכל והמדות של חסיד הוא לפי ערך ה'יחידות' הראשונה שלו אצל הרבי. היחידות הראשונה היא לפי ערך מהות עצמו של החסיד, לפי אופן מהות עצמו - כך הוא סדר העבודה שנותן לו הרבי."
  },
  {
    "day": 21,
    "title": "כא סיון\nיום חמישי ה'תש\"ג",
    "text": "כא סיון\nיום חמישי ה'תש\"ג\n\nשיעורים: חומש: שלח, חמישי עם פירש\"י.\nתהלים: קו-קז.\nתניא: והנה גדר... -פב- סטרין.\n\nרבינו [הזקן] בספר-של-בינונים [=תניא] פ\"ג אומר, כי ג' מוחין - חב\"ד, וז' מדות הם השתלשלות מעשר ספירות העליונות, דכל זה הוא בנפש רוח ונשמה, שהם המתלבשים בגוף האדם, אמנם ענין המסירות נפש על אלוקות, שיהודי אינו רוצה ואינו יכול להפרד ח\"ו מאלוקות - זהו מהעצמות א\"ס ב\"ה, שלמעלה מענין ספירות דראשיתם היא ספירת החכמה."
  },
  {
    "day": 22,
    "title": "כב סיון\nיום שישי ה'תש\"ג",
    "text": "כב סיון\nיום שישי ה'תש\"ג\n\nשיעורים: חומש: שלח, שישי עם פירש\"י.\nתהלים: קו-קז.\nתניא: והנה אעפי\"כ... -164- לתחתונים.\n\nלאמירת \"והביאנו לשלום כו'\" מחברים תחילה ב' הציציות דלפניו, אחר-כך מצרפים ציצית כנף השמאלי דלאחוריו, אחר-זה ציצית דכנף הימין ואוחזים אותם בין קמיצה לזרת דיד שמאל.\nנושקים הציציות שש פעמים, היינו באמירת תיבות: ציצית, ציצית, לציצית, אמת, קימת, לעד."
  },
  {
    "day": 23,
    "title": "כג סיון\nשבת ה'תש\"ג",
    "text": "כג סיון\nשבת ה'תש\"ג\n\nשיעורים: חומש: שלח, שביעי עם פירש\"י.\nתהלים: קח-קיב.\nתניא: והנה כמ\"ש... -פג- מהרמ\"ק ז\"ל.\n\nמברכים ר\"ח תמוז. אמירת כל התהלים בהשכמה. יום התוועדות\nמענה אאזמו\"ר [המהר\"ש] לאאמו\"ר [הרש\"ב] ביחידות חורף תרל\"ה: היצר הרע נקרא נפש בהמית, לא מפני שהוא בהמה דוקא, כי לפעמים הוא שועל, פקח שבחיות, וצריכים לחכמה מרובה להבין תחבלותיו; ולפעמים הוא מתלבש בלבוש צדיק, תמים, עניו ובעל מידות טובות.\nבכל אחד ואחד הנפש הבהמית שלו היא לפי מהותו הפרטי. ויש אשר מתעורר חשק גדול ללמוד חסידות או להתבונן היטב באיזה השכלה, ובאמת הנה זהו רק עצת היצר ומתחבולות נה\"ב למנוע מאבודת התפילה וכדומה.\nונקוט האי כללא [=אחוז כלל זה] בידך וזכור אותו תמיד, כי כל דבר המועיל או מביא לעבודה בפועל, הנה כל מניעה שתהיה לדבר זה - אפילו אם המניעה היא מדבר היותר נעלה - הוא רק מתחבולותיה של נפש הבהמית.\nוסיים אאמו\"ר [הרש\"ב] נ\"ע: עד אז לא ידעתי שתתכן נפש-בהמי [בלבוש] \"דתי\", שלא לדבר על [לבוש] \"חסידי\"..."
  },
  {
    "day": 24,
    "title": "כד סיון\nיום ראשון ה'תש\"ג",
    "text": "כד סיון\nיום ראשון ה'תש\"ג\n\nשיעורים: חומש: קרח, פרשה ראשונה עם פירש\"י.\nתהלים: קיג-קיח.\nתניא: והנה מכאן... -166- הכל א'.\n\nהשואל במה היא ההתקשרות שלו אלי מאחר שאין אני מכירו פנים...\n...ההתקשרות האמיתית היא ע\"י לימוד התורה, כשהוא לומד המאמרי חסידות שלי, קורא את השיחות ומתחבר עם ידידי אנ\"ש ותלמידי התמימים יחיו בלימודם ובהתוועדותם, ומקיים בקשתי באמירת תהילים ובשמירת זמני הלימודים - הנה בזה היא ההתקשרות."
  },
  {
    "day": 25,
    "title": "כה סיון\nיום שני ה'תש\"ג",
    "text": "כה סיון\nיום שני ה'תש\"ג\n\nשיעורים: חומש: קרח, שני עם פירש\"י.\nתהלים: קיט, אשרי...מצותך מאד.\nתניא: וז\"ש בתקונים... -166- דממלא לון.\n\n\"דאגה בלב איש ישיחנה\" ואמרו רז\"ל שני פירושים: יסיחנה מדעתו, ישיחנה לאחרים.\nופירש ה\"צמח צדק\": ל'אחרים' רק בגוף, אבל מאוחדים אתו עמו, שמרגישים את ענינו."
  },
  {
    "day": 26,
    "title": "כו סיון\nיום שלישי ה'תש\"ג",
    "text": "כו סיון\nיום שלישי ה'תש\"ג\n\nשיעורים: חומש: קרח, שלישי עם פירש\"י.\nתהלים: קיט, מה...לא שכחתי.\nתניא: וזה ג\"כ ענין... -פ- בפועל ממש.\n\n\"וירדו חיים שאולה\" - שגם בשאול חושבים שהם חיים.\nהברכה ב\"וירדו חיים שאולה\", כמו [שאמרו חז\"ל] \"בני קרח לא מתו - מקום נתבצר להם ועשו תשובה\", כי תשובה מועלת רק כל עוד שהוא חי, וזוהי הברכה, שגם בשאול יהיו חיים ויוכלו לעשות תשובה."
  },
  {
    "day": 27,
    "title": "כז סיון\nיום רביעי ה'תש\"ג",
    "text": "כז סיון\nיום רביעי ה'תש\"ג\n\nשיעורים: חומש: קרח, רביעי עם פירש\"י.\nתהלים: קכ-קלד.\nתניא: וממלא... -פד- ותכלית.\n\nכתיב \"וברכך ה' אלקיך בכל אשר תעשה\". על האדם רק לעשות כלי לפרנסתו, ולהשתדל בכל כוחו אשר הכלי יהיה טהור בכל סיג ופסולת דאונאה כו' היינו שיהיה הכל על-פי דיני התורה, אשר אז הוא כלי ראוי לברכה העליונה בשנים: פרנסה בריוח, ואשר הפרנסה תלך למקום הראוי."
  },
  {
    "day": 28,
    "title": "כח סיון\nיום חמישי ה'תש\"ג",
    "text": "כח סיון\nיום חמישי ה'תש\"ג\n\nשיעורים: חומש: קרח, חמישי עם פירש\"י.\nתהלים: קלה-קלט.\nתניא: כי מקור... -168- מדותיו.\n\nה\"צמח צדק\" בספרו לבנו אאזמו\"ר [המהר\"ש] מאורע מחייו, סיים: בכך שמסייעים ליהודי בפרנסתו, אפילו כדי להרוויח שבעים \"קופיקעס\" (מטבע קטנה ברוסיא) בסחר-עגלים, נפתחים בפניו כל שערי ההיכלות העליונים.\nכעבור כמה שנים סיפר אאזמו\"ר כל הנ\"ל לאאמו\"ר [הרש\"ב] והוסיף: צריך אפילו לדעת את הדרך להיכלות העליונים! אך אין זה גורע כלל, העיקר הוא לסייע בלבב שלם וברגש, שיהיה תענוג בעשיית טובה ליהודי."
  },
  {
    "day": 29,
    "title": "כט סיון\nיום שישי ה'תש\"ג",
    "text": "כט סיון\nיום שישי ה'תש\"ג\n\nשיעורים: חומש: קרח, ששי עם פירש\"י.\nתהלים: קמ-קמד.\nתניא: והחשבון... האותיות עצמן.\n\nעבודת האדם ע\"פ תורת החסידות, להרגיל את עצמו לראות ענין השגחה פרטית, איך כי בטובו ית' מחדש את העולם והנבראים בכל רגע בהשגחתו הפרטית, אשר זה [ו]אך זה הוא מציאות הנבראים חיותם וקיומם."
  },
  {
    "day": 30,
    "title": "ל סיון, ר\"ח\nשבת ה'תש\"ג",
    "text": "ל סיון, ר\"ח\nשבת ה'תש\"ג\n\nשיעורים: חומש: קרח, שביעי עם פירש\"י\nתהלים: קמה-קנ.\nתניא: פרק ח. והנה...ומקור החיות.\n\nהעברת הפרשה שמו\"ת [=שנים מקרא ואחד תרגום] - פסוק פסוק. וקורין גם ההפטורה, או שתי ההפטורות אם הוא שבת-ר\"ח, או פרשיות מחוברות וכיוצא בזה.\n- בשנת תקנ\"ה בליאזנא: רוחניות וגשמיות הפכים הם בעצם מהותם; מעלה בגשמיות היא חסרון ברוחניות:\nבגשמיות - \"השמח בחלקו\" הוא בעל מעלה גדולה ביותר, וע\"י 'עבודה' הוא יגיע לדרגות הגבוהות ביותר. ברוחניות - \"השמח בחלקו\" הוא החסרון הגדול ביותר, והוא יורד ונופל ר\"ל."
  }
]